{"name": "*** (Czemu wiatr\u2026)", "link": "https://www.kaczmarski.art.pl/tworczosc/wiersze/czemu-wiatr/", "year": "1973", "text": "Czemu wiatr na szczytach wynios\u0142ych wci\u0105\u017c wyje?\nCzemu las tonem g\u0142\u0119bokim wci\u0105\u017c szumi?\nCzemu sosen wynios\u0142ych rozpalone szyje\nW blasku z\u0142otych ogni mrok och\u0142od\u0105 t\u0142umi?\nCzemu \u015bmier\u0107 przerywa wci\u0105\u017c cykle powstania?\nCzemu, by istnienie mia\u0142o szanse bycia\nMusi zabi\u0107 inne? Czemu blask kochania\nNie ma prawa wiecznego i pi\u0119knego \u017cycia?\nGdy dzie\u0144 w aureoli jutrzenki si\u0119 budzi\nC\u00f3\u017c przyniesie ten \u015bwit w blasku rannej zorzy?\nCzy poprawi los pokrzywdzonych ludzi?\nCzy t\u0119sknot\u0119 moj\u0105 cho\u0107 na chwil\u0119 zmorzy?\nGdy spotykam Ciebie, codziennie t\u0119 sam\u0105\nCzy czas dla nas wtedy ju\u017c nie ma imienia?\nCzy te\u017c uczucie gor\u0105cego kochania\nRozja\u015bnia nam \u015bwiadomo\u015b\u0107 naszego istnienia?\nDlaczego widz\u0105c innych tak pi\u0119knie szcz\u0119\u015bliwych\nNie znajduj\u0119 sobie dogodniejszej drogi?\nCzemu mg\u0142y niepewnej, oczy tuman siwy\nMe przes\u0142ania i \u017cre mnie dymem swej po\u017cogi?\n", "special_attrs": {}, "id": "0", "special": false}