{"name": "Arty\u015bci", "link": "https://www.kaczmarski.art.pl/tworczosc/wiersze/artysci/", "year": "28.5.1982", "text": "Andrzejowi Wajdzie\nZaszczytami zaszczuci, obarczeni s\u0142aw\u0105\nNie poznali\u015bmy strachu o sk\u00f3r\u0119,\nNa paryskich parkietach salonowy gawot\nJeszcze jedn\u0105 ma dla nas figur\u0119.\nNiewidoczny fortepian gra z taktem Szopena\nA narody wsp\u00f3\u0142czuj\u0105 do wt\u00f3ru\nUstawiaj\u0105c na biurku, w requiemach i trenach,\nStatuetki z bia\u0142ego marmuru.\nTaniec \u015bmierci omin\u0105\u0142 i tak nie\u015bmiertelnych \u2013\nZn\u00f3w dla naszej wiruje korzy\u015bci,\nDobry Anio\u0142 Str\u00f3\u017c Paszport cel spe\u0142ni\u0142 naczelny:\nOcaleli\u015bmy przecie\u017c \u2013 Arty\u015bci.\nNam i skrzyde\u0142 u ramion na cle nie podci\u0119to,\nNie wybito nam z\u0119b\u00f3w ze szcz\u0119ki,\nByleby\u015bmy si\u0119 wznie\u015bli ponad ludzkie lamenty,\nPoza bezmiar cz\u0142owieczej udr\u0119ki.\nWi\u0119c rozwa\u017cnie odwa\u017cni, z grymasem cierpienia\nW pe\u0142en znacze\u0144 zbroimy si\u0119 spok\u00f3j.\nA jak brzmi\u0105 w naszych ustach wymowne milczenia\nA jak l\u015bni\u0105 nam niechciane \u0142zy w oku!\nWszak spe\u0142ni\u0142y si\u0119 nasze proroctwa i wr\u00f3\u017cby!\nPatrzcie! \u017bywi, a ju\u017c mi\u0119dzy mity!\nZ wynaj\u0119tych coko\u0142\u00f3w w gwarze g\u0142upim i pr\u00f3\u017cnym\nJu\u017c nie s\u0142ycha\u0107 milczenia zabitych.\nOni nam bili brawo \u017cywymi r\u0119koma,\nChocia\u017c cie\u0144 im osiada\u0142 na g\u0142owach.\nAle r\u0119ce umar\u0142y na \u0142a\u0144cuchach i \u0142omach,\nWi\u0119c my, tu, teraz o nich \u2013 ni s\u0142owa.\nWiele s\u0142\u00f3w si\u0119 po prostu nie mie\u015bci we frazach:\nAdam, druty, tortury, obozy,\nPrzes\u0142uchania, rewizje, t\u0142umy w ogniu i gazach \u2013\nNazbyt bliskie m\u0119cze\u0144skiej s\u0105 pozy.\nMo\u017ce by\u0107, \u017ce nied\u0142ugo, po \u015bmierci \u2013 za chwil\u0119,\nKiedy tam znowu zmieni si\u0119 w\u0142adza,\nDo wolnego ju\u017c kraju (za ile? na ile?)\nNaszych zw\u0142ok nikt nie b\u0119dzie sprowadza\u0142.\nNawet to nas nie wzrusza, my\u015bmy dawno wybrali,\nSen o wierzbie p\u0142acz\u0105cej sczez\u0142.\nW testamentach, przy winie, krewni b\u0119d\u0105 czytali:\n\u201eChcia\u0142bym spocz\u0105\u0107 na P\u00e8re-Lachaise\u2026\u201d.\n", "special_attrs": {"search": {"wiadomo\u015bci": [{"title": "Arty\u015bci - Wiadomo\u015bci", "url": "https://wiadomosci.onet.pl/artysci", "desc": " Unia i Wielka Brytania tak si\u0119 zacietrzewi\u0142y w negocjacjach brexitowych, \u017ce zapomnia\u0142y o artystach Politico, 4 lata temu. "}, {"title": "  Tr\u00f3jmiejscy arty\u015bci nominowani do Fryderyk\u00f3w 2025  ", "url": "https://www.gdansk.pl/wiadomosci/Trojmiejscy-artysci-nominowani-do-Fryderykow-2025,a,281702", "desc": " Tr\u00f3jmiejscy arty\u015bci nominowani do Fryderyk\u00f3w 2025 "}, {"title": "artysta - Najnowsze informacje - WP Wiadomo\u015bci", "url": "https://wiadomosci.wp.pl/tag/artysta", "desc": " Nie \u017cyje Maciej Kossowski. Jego hity nuci\u0142a ca\u0142a Polska. W wieku 85 lat zmar\u0142 Maciej Kossowski. Piosenkarz znany jest z takich utwor\u00f3w jak: \"Dwudziestolatki\",\u00a0... "}, {"title": "Artinfo.pl - portal rynku sztuki", "url": "https://artinfo.pl/", "desc": " Najwi\u0119kszy portal rynku sztuki. Jeste\u015bmy jedynymi niezale\u017cnymi doradcami dla kolekcjoner\u00f3w i inwestor\u00f3w. Ponad 400.000 dzie\u0142 sztuki, 28.000 artyst\u00f3w. "}, {"title": "arty\u015bci - wiadomo\u015bci, informacje - ESKA.pl", "url": "https://www.eska.pl/tag/artysci,tg-VXgi-yJ27-QSNe/", "desc": " arty\u015bci. Muzyczny QUIZ po regionie. Znasz te utwory? ... Rozpoznasz gwiazdy z woj. lubelskiego po jednym zdaniu? ... Oni odeszli od nas w 2024 roku. Wspominamy\u00a0... "}, {"title": "arty\u015bci - Forbes - wiadomo\u015bci gospodarcze i finansowe", "url": "https://www.forbes.pl/artysci", "desc": " arty\u015bci \u00b7 Kariera w rytmie elektro: od organizacji imprez do Spotify. \u00b7 \u201eDekolonialne\u201d Biennale w Wenecji. \u00b7 Vito Bambino o kulisach show-biznesu: \u201e\u017badnych\u00a0... "}], "co to": [{"title": "", "url": "https://en.wikipedia.org/wiki/Artist", "desc": " An artist is a person engaged in an activity related to creating art, practicing the arts, or demonstrating an art. The most common usage refers to a practitioner in the visual arts only.   Wikipedia "}, {"title": "Artysta \u2013 Wikipedia, wolna encyklopedia", "url": "https://pl.wikipedia.org/wiki/Artysta", "desc": " Artysta (\u0142ac. ars dpn. artis sztuka) \u2013 osoba tworz\u0105ca (wykonuj\u0105ca) przedmioty materialne lub utwory niematerialne, maj\u0105ce cechy dzie\u0142a sztuki. "}, {"title": "artysta - definicja, synonimy, przyk\u0142ady u\u017cycia", "url": "https://sjp.pwn.pl/slowniki/artysta.html", "desc": " Synonimy \u00b7 kochanek muz \u00b7 ulubieniec muz \u00b7 artysta (w zawodzie). mistrz. \u2022\u2022\u2022 Wi\u0119cej. Podobne wyszukiwania. artysta amator \u00b7 artysta grafik \u00b7 artysta malarz\u00a0... "}, {"title": "Kim jest artysta? - OneBid", "url": "https://onebid.pl/pl/aktualnosci/Kim-jest-artysta", "desc": " Poj\u0119cie artysta okre\u015blane jest jako \u201eosoba tworz\u0105ca (wykonuj\u0105ca) przedmioty materialne, lub utwory niematerialne maj\u0105ce cechy dzie\u0142a sztuki. Artysta \u2013 tw\u00f3rca\u00a0... "}, {"title": "Kim jest artysta? Czego potrzeba, aby by\u0107 jednym - Ecwid", "url": "https://www.ecwid.com/pl/blog/what-is-an-artist.html", "desc": " Jan 4, 2023  \u00b7  Artyst\u0105 jest ka\u017cdy, kto jest w stanie konceptualizowa\u0107 emocj\u0119, ide\u0119 lub moment, albo, co jest bardziej warto\u015bciowe, kto\u015b, kto potrafi wyrazi\u0107\u00a0... "}, {"title": "[PDF] Co to znaczy by\u0107 artyst\u0105/artystk\u0105? - Czasopisma ISP PAN", "url": "https://czasopisma.isppan.waw.pl/kis/article/download/1166/939/2236", "desc": " Po drugie, zdaniem a\u017c 90% artysta to osoba, kt\u00f3ra tworzy wybitne dzie\u0142a sztuki. (przy czym wi\u0119kszo\u015b\u0107 wyra\u017ca tak\u0105 opini\u0119 w spos\u00f3b zdecydowany), natomiast tylko\u00a0... "}]}, "yt_search": [{"url": "https://www.youtube.com/watch?v=DC_ZwpVWPCQ", "title": "Jacek Kaczmarski - \"Arty\u015bci\" - YouTube"}, {"url": "https://www.youtube.com/watch?v=cyO786KOPMg", "title": "Jacek Kaczmarski - Aleksander Wat - YouTube"}, {"url": "https://www.youtube.com/watch?v=DXdYQzBKqbo", "title": "Jacek Kaczmarski - \"Arty\u015bci\" - YouTube"}], "rating": "Big words, many sad. Poem talk about famous man, maybe chief. Talk about dancing, music, but also death and sadness. Many people gone, but some live, remember. Remember bad things, wires, fire. Living people talk much, maybe too much. Dead people quiet, cannot talk. Poem say living people should remember dead. Poem make feel heavy, like big rock. Not easy understand all, but feel sad strong. 6/10.\n"}, "id": "18", "special": true}