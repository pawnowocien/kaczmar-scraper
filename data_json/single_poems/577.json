{"name": "Szkielet Mengele", "link": "https://www.kaczmarski.art.pl/tworczosc/wiersze/szkielet-mengele/", "year": "4.3.1990", "text": "Szkielet doktora Mengele,\nAnio\u0142a z\u0142a Europy:\nKo\u015bci, z\u0119by, plomby, \u015bmie\u0107 \u2013\nMordercy tropy.\nSzkielet doktora Mengele,\nNiezb\u0119dny wyrzut sumie\u0144\u2026\nNie \u017cyje ju\u017c, co by\u0142o z\u0142e\nW wieku rozumie.\nSzkielet doktora Mengele \u2013\nCzar prasy i upiorno\u015b\u0107.\nBo przecie\u017c to jedynie jest\nHistorii horror.\nBo przecie\u017c to jedynie jest\nPo trupie \u2013 \u015blad.\nSzkielet doktora Mengele \u2013\nNie\u017cywy kat.\nBo przecie\u017c to bezsilny \u015bmiech\nZ bezsilnych kategorii\u2026\nSzkielet doktora Mengele:\nKr\u0119gos\u0142up historii.\n", "special_attrs": {}, "id": "577", "special": false}