{"name": "Siedzimy tu przez nieporozumienie", "link": "https://www.kaczmarski.art.pl/tworczosc/wiersze/siedzimy-tu-przez-nieporozumienie/", "year": "1973", "text": "Siedzimy tu przez nieporozumienie\nJa Pietrow wpad\u0142em tak przez moj\u0105 Kseni\u0119\nK\u0142\u00f3tliwy babsztyl ten wci\u0105\u017c robi\u0142 mi na z\u0142o\u015b\u0107\nNo a Wasiliew drug ot polityczny go\u015b\u0107\nWi\u0119c wpakowali nas na pa\u0144stwowy wikt\nO wpadce naszej nie dowiedzia\u0142 si\u0119 nikt\nI tylko w ksi\u0105\u017cce akt nasz prze\u0142o\u017cony ma\nWi\u0119\u017ania Pietrowa Wasiliewa wi\u0119\u017ania\nA w szarej celi ojczyzny naszej szmat\nMy tam siedzieli i nasz gruzi\u0144ski brat\nKilku Litwin\u00f3w kilku \u0141otysz\u00f3w\nA na dobitk\u0119 dw\u00f3ch towarzysz\u00f3w\nTu rozpruwacze patrz\u0105 na \u015bwiat zza krat\nA mordy takie \u017ce bez wyroku pi\u0119\u0107 lat\nI oto mi\u0119dzy nich rzuci\u0142a losu gra\nWi\u0119\u017ania Pietrowa Wasiliewa wi\u0119\u017ania\nWi\u0119zienny lekarz nasz daje nam proszki\nLecz lubi sukinsyn nocne igraszki\nWi\u0119zienny dokt\u00f3r taki pedrylek\nBierze ka\u017cdego z nas na kr\u00f3tk\u0105 chwil\u0119\nM\u00f3wi Wasiliew ucieka\u0107 trzeba st\u0105d\nO nas na pewno zapomnia\u0142 dawno rz\u0105d\nNo i sta\u0142o si\u0119 rano na zbi\u00f3rce brak\nWi\u0119\u017ania Pietrowa Wasiliewa wi\u0119\u017ania\nWi\u0119c uciekamy \u015bcie\u017ckami drogami\nA rudy m\u0119tny py\u0142 g\u0119stnia\u0142 pod nogami\nPytam Wasiliewa czy on drog\u0119 zna\nPoj\u0119cia nie ma on no a tym bardziej ja\nWi\u0119c \u017ce Mongolia celem naszym jest\nNa zach\u00f3d trzeba tam drogi naszej kres\nA zach\u00f3d pewnie jest tam gdzie s\u0142o\u0144ce zachodzi nam\nUciekinierom zza wi\u0119ziennych bram\nGdy tak dumali\u015bmy up\u0142ywa\u0142 wolno czas\nNo i zaspali\u015bmy no i z\u0142apali nas\nJeden z oficer\u00f3w wzi\u0105\u0142 za nas order\u00f3w\nI tak si\u0119 ucieszy\u0142 \u017ce nas po mordach zbi\u0142\nI w ten to spos\u00f3b z\u0142apali znowu nas\nI zn\u00f3w w wi\u0119zieniu up\u0142ywa wolno czas\nI ca\u0142a armia pilnuje teraz nas\nWi\u0119\u017ania Pietrowa Wasiliewa wi\u0119\u017ania\n", "special_attrs": {}, "id": "547", "special": false}