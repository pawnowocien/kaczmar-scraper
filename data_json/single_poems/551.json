{"name": "Song o rozkoszy", "link": "https://www.kaczmarski.art.pl/tworczosc/wiersze/song-o-rozkoszy/", "year": "22.3.1980", "text": "Kurtyzany:\nM\u0119\u017cczy\u017ani Pompei\nCo ci\u0119 z wami dzieje!\nKarki zgi\u0119te na p\u00f3\u0142, ciemne miny\nPoka\u017ccie nam na co\nSta\u0107 tych kt\u00f3rzy p\u0142ac\u0105\nZa swoje wspania\u0142e wyczyny!\nBierzcie si\u0119 do dzie\u0142a grubosk\u00f3rni gladiatorzy\nPomo\u017cemy w tym w czym wcale pomocy nie trzeba\nWybierajcie rodzaj sztuki kt\u00f3rej ka\u017cda z nas ho\u0142d z\u0142o\u017cy\nNiech zap\u0119dzi si\u0119 w dolin\u0119 rozpalony k\u0142usem \u017arebak\nNiech zata\u0144czy rudogrzywy\nAksamitnym pyskiem bodzie\nNiech na wolno\u015b\u0107 si\u0119 wyrywa\nI powraca w wiecznym g\u0142odzie\nNowych sza\u0142\u00f3w!\nGladiatorzy:\nPoma\u0142u, poma\u0142u\nWpierw odurz, poca\u0142uj\nUdawaj, \u017ce dr\u017cysz, \u017ce po\u017c\u0105dasz\nNim swoje wykonam\nTy w moich ramionach\nI syta b\u0119dziesz i g\u0142odna!\nKurtyzany:\nBierzcie si\u0119 do dzie\u0142a p\u0142atnych bogini cz\u0119\u015bci go\u015bcie\nTy poeto w wierszach swoich \u0142\u00f3\u017cka kr\u00f3lu na kr\u00f3lami\nI ty, kt\u00f3ry, s\u0105dz\u0105c po tych malowid\u0142ach o mi\u0142o\u015bci\nWszystko wiesz, co warto robi\u0107 z weso\u0142ymi kobietami\nNiech twe wiersze wejd\u0105 w l\u0119d\u017awie\nNiech si\u0119 natchn\u0105 w ta\u0144cu \u017c\u0105dzy\nA ty wybierz \u2013 masz tu wsz\u0119dzie\nW\u0142asne wizje jak zab\u0142\u0105dzi\u0107 w moje cia\u0142o\u2026\nPoeta:\nCudowna, wspania\u0142a\nZaw\u0142adnij mn\u0105 ca\u0142ym\nR\u00f3b co ci twa wiedza podpowie!\nMalarz:\nB\u0105d\u017a tylko pos\u0142uszna\nA \u015bwiat stworz\u0119 z \u0142\u00f3\u017cka\nTy spojrzysz na\u0144 stoj\u0105c na g\u0142owie!\nKurtyzany:\nM\u0119\u017cczy\u017ani Pompei\nNareszcie w po\u015bcieli\nZadbali o swoje hetery\nNie Murzyn, Rzymianin\nGal, Pers czy Germanin\nLecz sw\u00f3j \u2013 pomys\u0142owy i szczery!\nJeszcze, jeszcze, bohaterze, w nasycenie nie uwierz\u0119!\nJeszcze, jeszcze, gladiatorze, ja ci nowych blizn przysporz\u0119!\nJeszcze, jeszcze, jeszcze, ch\u0142opcze, takim pro\u015bbom si\u0119 nie oprzesz!\nCo si\u0119 dzieje, m\u00f3j poeto, nic nie trzeba ci pr\u00f3cz pieszczot!\nCo si\u0119 dzieje, m\u00f3j malarzu, czy to ci si\u0119 cz\u0119sto zdarza?\nJeszcze, jeszcze, nocni go\u015bcie, skr\u0119\u0107cie w sznury ci\u0119\u017ck\u0105 po\u015bciel\nI do \u0142\u00f3\u017cek si\u0119 przywi\u0105\u017ccie, nigdy z nich si\u0119 nie podno\u015bcie\nTu gdzie b\u00f3l cudowny trwa\nOdk\u0105d s\u0142odka noc zapad\u0142a\nGdzie o \u015bwicie cuci \u0142za\nOdurzone prze\u015bcierad\u0142a!\n", "special_attrs": {}, "id": "551", "special": false}