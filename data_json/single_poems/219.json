{"name": "Kosmopolak. Pary\u017c I", "link": "https://www.kaczmarski.art.pl/tworczosc/wiersze/kosmopolak-paryz-i/", "year": "1983", "text": "Z Europy do Europy podr\u00f3\u017c trudna, lecz kr\u00f3tka:\nW samolocie radzieckim \u2013 polska bu\u0142ka i ser.\nA tu ju\u017c \u0141uk Tryumfalny pr\u0119\u017cy \u017babie swe Udka\nI francuskim cycuszkiem pyszni si\u0119 Sacr\u00e9-Coeur!\nBouillabaisse wszelkich ras na lotniska p\u00f3\u0142misku\nGospodarzy wypluwa z ich serdecznym bonjour!\nPatrz\u0105 na nas ciekawie potomkowie Gwardzist\u00f3w,\nCo od Moskwy po Wersal przeci\u0105gn\u0119li cia\u0142 sznur.\n\u2013 Chcecie zrobi\u0107 to, przed czym ugi\u0105\u0142 si\u0119 Bonaparte! \u2013\nAny\u017cowy ich wzrok rzek\u0142by nam, gdyby m\u00f3g\u0142.\n\u2013 Sympatyczni z was g\u0142upcy, albo pakt macie z czartem,\nChocia\u017c \u015bwiatu \u015bpiewacie, \u017ce prowadzi was B\u00f3g!\nFrancja, Polska, historia, Walezjusze, Valeza \u2013\nNim przejdziemy do rzeczy, p\u00f3jd\u017amy najpierw co\u015b zje\u015b\u0107!\nPo jedzeniu \u2013 spotkanie, po spotkaniu \u2013 impreza.\nPolski duch nas od\u015bwie\u017ca, a w \u015bwie\u017co\u015bci jest tre\u015b\u0107!\nOd\u015bwie\u017camy swym duchem, prostodusznie (na migi);\nOd\u015bwie\u017ceni nam klaszcz\u0105 \u2013 Vive Solidarit\u00e9!\nA \u015bwiadkami \u015bwie\u017co\u015bci s\u0105 \u015bwie\u017cutkie ostrygi,\nMarsylianka, Mazurek, kawior z CCCP.\nOj, szcz\u0119\u015bliwi Polacy! Wkr\u00f3tce sen wam si\u0119 zi\u015bci!\nA ty, Francjo zn\u0119kana \u2013 z\u0119by \u015bci\u015bnij i cierp! \u2013\nSolidarnie wzruszaj\u0105 nami si\u0119 komuni\u015bci\nSi\u0142\u0105 w klapy nam wbiwszy Sierp i M\u0142ot, M\u0142ot i Sierp.\nDla odmiany \u2013 po nocach z Lechem, Czechem i Rusem,\nGdy za oknem \u015bwit wstaje i paryski l\u015bni bruk,\nHistoryczne pretensje gasi si\u0119 spirytusem\nI pomy\u0142ki dziejowe \u0142atwo zwala si\u0119 z n\u00f3g.\nW chwilach tych, gdy spirytus wszelkie \u017cale ju\u017c wy\u017car\u0142\nI na g\u0142osy \u015bpiewamy: \u2013 Jeszczo raz! Jeszczo raz! \u2013\nZdaje si\u0119, \u017ce w Pary\u017cu nie ma w og\u00f3le Pary\u017can\nI, \u017ce Pary\u017c prawdziwy \u2013 \u017cyje ju\u017c tylko w nas.\nA o \u015bwicie \u2013 w ulice. Twarz\u0105 w twarz z wielkim Mao,\nKt\u00f3ry na nas surowo patrzy z p\u0142ot\u00f3w i \u015bcian.\nNagle \u2013 wiemy na pewno, \u017ce co\u015b z\u0142ego si\u0119 sta\u0142o! \u2013\nLoi martiale en Pologne! W Polsce wojenny stan!\nW tym momencie napi\u0119cia \u2013 czas przedstawi\u0107 si\u0119 przecie\u017c:\nW trzech paszportach ojczyzna zdj\u0119cia wbi\u0142a nam trzy! \u2013\nTwarze ca\u0142kiem typowe, jakie wsz\u0119dzie znajdziecie:\nKosmopolak, Patriota i Cwaniaczek \u2013 to my!\nCzysty traf nas po\u0142\u0105czy\u0142 tak, jak tylko potrafi\nI co si\u0142 w nadsekwa\u0144ski wszystkich trzech wcisn\u0105\u0142 i\u0142.\nKa\u017cdy spod innej wierzby, ka\u017cdy z innej parafii,\nJe\u015bli przyj\u0105\u0107 na wiar\u0119, \u017ce ktokolwiek go chrzci\u0142.\nDzi\u015b Chrztu przysz\u0142a godzina! Gdy pod Wieszcza pomnikiem\nWodospady Polak\u00f3w \u015bci\u0105\u0107 paryski chce mr\u00f3z!\n\u0141zy na twarzach rozgrzanych ulatniaj\u0105 si\u0119 z sykiem,\nA syk g\u0142uszy si\u0119 krzykiem \u2013 para bucha nam z ust!\nGdyby\u017c para ta by\u0142a jak\u0105\u015b broni\u0105 chemiczn\u0105 \u2013\nCa\u0142y Pary\u017c t\u0105 par\u0105 t\u0142um po chwili by stru\u0142!\nS\u0105 Rosjanie i Czesi i Francuzi te\u017c krzycz\u0105,\nA kto s\u0142\u00f3w nie rozumia\u0142 \u2013 krzycza\u0142 wprost to, co czu\u0142!\nDalej na ambasad\u0119! W rozbudzone ulice\nZ Mickiewiczem na wargach bra\u0107 czerwonych na cel!\nLecz ich strzeg\u0105 policje, kraty i okiennice,\nKt\u00f3re zamkn\u0105\u0142 o \u015bwicie przedstawiciel PRL.\nPr\u00f3\u017cno Wieszcz si\u0119 unosi nad tabunem wzburzenia\nI poezji pioruny ciska w kamie\u0144 i szk\u0142o!\nMamy wiek dyplomacji (co niczego nie zmienia),\nPospolite ruszenia godz\u0105 za\u015b w status quo!\nWi\u0119c Cwaniaczek odchodzi wolno w stron\u0119 Ko\u015bcio\u0142a\n(Pobyt ciut si\u0119 przed\u0142u\u017cy, trzeba mieszka\u0107 i je\u015b\u0107).\nKosmopolak bezg\u0142o\u015bnie po francusku co\u015b wo\u0142a,\nPolicjantom Patriota spod krat ka\u017ce si\u0119 nie\u015b\u0107.\nObroniona plac\u00f3wka Suwerennej Ludowej\nW przed\u015bwi\u0105teczn\u0105 parysk\u0105 opatula si\u0119 mg\u0142\u0119\u2026\nCho\u0107 dopiero dwunasta, w cieniu flaszki zamszowej\nAmbasador si\u0119 raczy pi\u0105tym Remy Martin.\n", "special_attrs": {"search": {"wiadomo\u015bci": [{"title": "Kosmopolak. Pary\u017c I www.kaczmarski.art.pl", "url": "https://www.kaczmarski.art.pl/tworczosc/wiersze/kosmopolak-paryz-i/", "desc": " Oct 10, 2017  \u00b7  Wodospady Polak\u00f3w \u015bci\u0105\u0107 paryski chce mr\u00f3z! \u0141zy na twarzach rozgrzanych ulatniaj\u0105 si\u0119 z sykiem, A syk g\u0142uszy si\u0119 krzykiem \u2013 para bucha nam z ust! "}, {"title": "Kosmopolak www.kaczmarski.art.pl", "url": "https://www.kaczmarski.art.pl/tworczosc/spiewniki-i-tomiki/kosmopolak/", "desc": " Oct 10, 2017  \u00b7  Zawarto\u015b\u0107 \u00b7 Ko\u0144 wy\u015bcigowy (wg. W. Wysockiego) \u00b7 Bajka \u00b7 Tradycja \u00b7 Kosmopolak (Prolog) \u00b7 Kosmopolak (Pary\u017c \u00b7 Ostatnie dni Norwida \u00b7 Staro\u015b\u0107 Owidiusza\u00a0... "}, {"title": "M\u00f3wi o sobie 'Kosmopolak' i pokazuje nam Francj\u0119", "url": "https://olsztyn.wyborcza.pl/olsztyn/7,150375,19884568,mowi-o-sobie-kosmopolak-i-pokazuje-nam-francje.html", "desc": " Apr 7, 2016  \u00b7  Ten jubileusz to idealna okazja, by spojrze\u0107 na wsp\u00f3\u0142czesn\u0105 Francj\u0119 i sprawdzi\u0107, czy ten kraj nadal ma w sobie magnetyzm, kt\u00f3ry przez lata\u00a0... "}, {"title": "[PDF] Obraz Francji i Francuz\u00f3w w dzienniku Andrzeja Bobkowskiego ...", "url": "http://andrzej-bobkowski.pl/s/Andrzej%20Bobkowski.KlaraJackl.pdf", "desc": " Jan 3, 2012  \u00b7  Bobkowski-\u201ekosmopolak\u201d, w Pary\u017cu czy na prowincji, wci\u0105\u017c pozostawa\u0142 kim\u015b obcym. Wszelkich obserwacji dokonywa\u0142 zatem z dystansu, a u podstaw\u00a0... "}, {"title": "ZAWIEDZIONY KOCHANEK EUROPY (Andrzej Bobkowski, \u201eSzkice ...", "url": "https://wizjalokalna.wordpress.com/2011/10/09/andrzej-bobkowski-szkice-piorkiem/", "desc": " Oct 9, 2011  \u00b7  Samochody niemieckie jad\u0105ce ulicami strzelaj\u0105 na wszelki wypadek. Ju\u017c nikt nie wychodzi na ulic\u0119. (\u2026) s\u0105 \u201ewalki\u201d. Pary\u017c stara si\u0119 na\u015bladowa\u0107\u00a0... "}, {"title": "Jacek Kaczmarski: nigdy niczego nie \u017ca\u0142owa\u0142em - WP Wiadomo\u015bci", "url": "https://wiadomosci.wp.pl/jacek-kaczmarski-nigdy-niczego-nie-zalowalem-6037490565771905a", "desc": " Apr 19, 2004  \u00b7  To przecie\u017c szybko si\u0119 potwierdzi\u0142o. St\u0105d koncepcja Kosmopolaka, z tym \u017ce nie wynika\u0142a ona z jakiej\u015b decyzji, a raczej z przemy\u015ble\u0144 na temat\u00a0... "}], "co to": [{"title": "Kosmopolak. Pary\u017c I www.kaczmarski.art.pl", "url": "https://www.kaczmarski.art.pl/tworczosc/wiersze/kosmopolak-paryz-i/", "desc": " Oct 10, 2017  \u00b7  Z Europy do Europy podr\u00f3\u017c trudna, lecz kr\u00f3tka: W samolocie radzieckim \u2013 polska bu\u0142ka i ser. A tu ju\u017c \u0141uk Tryumfalny pr\u0119\u017cy \u017babie swe Udka "}, {"title": "Kosmopolak. Pary\u017c II www.kaczmarski.art.pl", "url": "https://www.kaczmarski.art.pl/tworczosc/wiersze/kosmopolak-paryz-ii/", "desc": " Oct 10, 2017  \u00b7  Cierpkie wino pogr\u0105\u017ca ciernie cierpie\u0144 w sw\u0105 czerwie\u0144, Patrz\u0105 pilnie Francuzi na Polak\u00f3w przez szk\u0142o, Czy ich trunek od my\u015bli mrocznych\u00a0... "}, {"title": "Jacek Kaczmarski: Kosmopolak (1990) - Strefa Piosenki", "url": "https://www.strefapiosenki.pl/aktualnosci/item/725-jacek-kaczmarski-kosmopolak-1990", "desc": " Jul 25, 2010  \u00b7  Kiedy mnie zasta\u0142 stan wojenny we Francji, odruchowo, natychmiastowo w\u0142\u0105czy\u0142em si\u0119 w organizowanie Komitetu Solidarno\u015bci w Pary\u017cu. Potem, w\u00a0... "}, {"title": "kosmopolak - Metal Mind Shop", "url": "https://shop.metalmind.com.pl/2934,produkt,pl.html", "desc": " DVD \"Kosmopolak\" to materia\u0142 zarejestrowany w Pary\u017cu w grudniu 1988 roku i stanowi szereg utwor\u00f3w napisanych niejako \"przy okazji\" powstawania poematu\u00a0... "}, {"title": "Spr\u00f3bowa\u0142em zebra\u0107 piosenki \u015bpiewane/napisane przez Jacka ...", "url": "https://wykop.pl/wpis/15509925/sprobowalem-zebrac-piosenki-spiewane-napisane-prze", "desc": " Sk\u0105d 7? ... \"\u017bre si\u0119 kucharz francuski z szefem kuchni niemieckiej (...) \u017byd, komunista, bywa\u0142 w Rzymie, paryskie mia\u0142 kontakty. \" 14. Kosmopolak. Pary\u017c I Poka\u017c\u00a0... "}, {"title": "M\u00f3wi o sobie 'Kosmopolak' i pokazuje nam Francj\u0119", "url": "https://olsztyn.wyborcza.pl/olsztyn/7,150375,19884568,mowi-o-sobie-kosmopolak-i-pokazuje-nam-francje.html", "desc": " Apr 7, 2016  \u00b7  Ten jubileusz to idealna okazja, by spojrze\u0107 na wsp\u00f3\u0142czesn\u0105 Francj\u0119 i sprawdzi\u0107, czy ten kraj nadal ma w sobie magnetyzm, kt\u00f3ry przez lata\u00a0... "}]}, "yt_search": [{"url": "https://www.youtube.com/watch?v=dC7E4RJD8FY", "title": "Opowie\u015b\u0107 pewnego emigranta - YouTube"}, {"url": "https://www.youtube.com/watch?v=3jSDjyjgyqI", "title": "Ko\u0144 wy\u015bcigowy - YouTube"}, {"url": "https://www.youtube.com/watch?v=kmxrnkGu5Q4", "title": "Bajka - YouTube"}], "rating": "Big words, little meaning! Poem make head hurt, not good way. Talk about travel, food, angry men. Too many place names! Frog legs? Boo! Make no sense. Talk about history, but no good story, just names. Singing, shouting, crying, all mix up, no fun. Poem too long, words hard. Make feel stupid. Like try break rock with small stick. Men angry at wall...why? Wall do nothing! Then talk spirit, what spirit? Ugh. 1/10. Give one bone, for try, but NO LIKE.\n"}, "id": "219", "special": true}