{"name": "Nasi politycy", "link": "https://www.kaczmarski.art.pl/tworczosc/wiersze/nasi-politycy/", "year": "18.6.1989", "text": "Nasi politycy z okresu zabor\u00f3w,\nZ wiede\u0144skich dwor\u00f3w, z narad carskiej dumy.\nChro\u0144my ich. Nie za koncepcje honoru.\nZa wol\u0119 trwania. Przetrwa\u0107 nikt nie umia\u0142.\nBohaterami zatkana historia\nKraju, gdzie ka\u017cdy ziarnem bohaterstwa,\nCho\u0107 ani mu w g\u0142owie potomnych memoria\u0142,\nCho\u0107 ani my\u015bli o laurach m\u0119cze\u0144stwa.\nWi\u0119c chro\u0144my, chwalmy tych co my\u015bl\u0105 s\u0142uszn\u0105\nW kasynie przypadku na zamiar si\u0119 zdali.\nSzumna szlachetno\u015b\u0107 przypowie\u015bci\u0105 duszn\u0105.\nChwalmy normalno\u015b\u0107 i boski realizm.\n", "special_attrs": {}, "id": "345", "special": false}