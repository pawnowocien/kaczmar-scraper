{"name": "Zbiorcza odpowied\u017a na listy z kraju, czyli piosenka bez metafor i aluzji", "link": "https://www.kaczmarski.art.pl/tworczosc/wiersze/zbiorcza-odpowiedz-na-listy-z-kraju-czyli-piosenka-bez-metafor-i-aluzji/", "year": "19-20.1.1989", "text": "Czytam listy z Polski w parszywych kopertach\nPouszlachetnianych znaczkami z El Grekiem.\nZanim je rozerw\u0119 \u2013 w tajny szyfr si\u0119 wwiercam\nNiezauwa\u017cony przez c\u0142o i bezpiek\u0119:\nTen brudnozielony, albo blado\u017c\u00f3\u0142ty\nStos nibypapieru, a w nim s\u0142\u00f3w oferta\nPrzygnieciona wizj\u0105 poszczeg\u00f3lnych piekie\u0142\nWi\u0119cej mi m\u00f3wi ni\u017c bibu\u0142 pe\u0142ne p\u00f3\u0142ki,\nNi\u017c filatelist\u00f3w \u0142akome bibu\u0142ki,\nBo to jest \u2013 polsko\u015bci\u0105 nap\u0119cznia\u0142a \u2013 \u015bcierka.\nWiadomo, \u017ce czysto\u015b\u0107 nie zostawia \u015blad\u00f3w \u2013\nJak czyta\u0107 \u2013 to w kurzu, brudzie albo w fusach.\nDarmo szuka\u0107 w br\u0105zowych odlewach przyk\u0142adu\nJak ma \u017cywy cz\u0142owiek w b\u0142ocie si\u0119 porusza\u0107.\nTu d\u0142ugopis szarpie list i nag\u0142a bieda \u2013\n(Sp\u00f3\u0142dzielnia Inwalid\u00f3w, co wyrabia wk\u0142ady,\nCho\u0107 nikt inwalid\u00f3w do pracy nie zmusza)\nO\u015bwiadcza, \u017ce planu wyrobi\u0107 si\u0119 nie da\nI lepsza \u015bmier\u0107 chroma ni\u017c kaleka sprzeda\u017c,\nBo krew, jak tusz w pi\u00f3rze, zawsze \u015bcieka na d\u00f3\u0142.\nNa dole jest \u2013 pisz\u0105 \u2013 nas sze\u015b\u0107dziesi\u0105t procent,\nA procent wyznacza przecie\u017c moc roztworu.\nSmak \u017cycia okre\u015bla dzi\u015b popi\u00f3\u0142 i ocet \u2013\nPopi\u00f3\u0142 \u017cyzny, ocet chroni od pomoru;\nLecz kto sobie g\u0142ow\u0119 posypie popio\u0142em\nZa nakazem szczerych w\u0142asnej duszy ocen?\nKto, octem karmiony, dokona wyboru\nMi\u0119dzy w\u0105t\u0142ym wieszczem a silnym mato\u0142em,\nKt\u00f3ry chce jedynie aby bi\u0107 mu czo\u0142em\nUbijaj\u0105c przy tym ukryte w nim moce?\n\u2013 Nikt, prawie nikt \u2013 pisz\u0105 i opowiadaj\u0105\nCi, kt\u00f3rzy przejazdem, kt\u00f3rzy wyjechali.\nS\u0105 ludzie, jest nar\u00f3d, ale nie ma \u2013 kraju \u2013\nJest kopalnia w\u0119gla, jest fabryka stali,\nJest prowincjonalna przechowalnia bytu\nDo kt\u00f3rej przy kasie klucza ci nie daj\u0105,\nWi\u0119c jest my\u015bl o bycie tych, kt\u00f3rzy wytrwali\nPracuj\u0105c w niewoli od zmierzchu do \u015bwitu\nW ustach tytoniowy maj\u0105c smak przesytu,\nPo kt\u00f3rym nic nie ma \u2013 jak to zwykle w raju.\nStary aktor m\u00f3wi, \u017ce \u017cyje w teatrze,\n\u017be si\u0119 teatrowi po\u015bwi\u0119ci\u0142 bez reszty.\nNa to po\u015bwi\u0119cenie \u2013 czysta rozkosz patrze\u0107,\n\u017be przecie\u017c w tej n\u0119dzy nareszcie kto\u015b wieszczy!\nCo\u015b si\u0119 z trudu starca sta\u0142ego narodzi,\nCzego zwyk\u0142y kurz, brud ani fus nie zatrze,\nBo jest dzi\u0119ki temu w przysz\u0142o\u015bci czas przesz\u0142y! \u2013\nAle ma\u0142o kogo dzisiaj to obchodzi,\nSkoro tera\u017aniejszo\u015b\u0107 bezlito\u015bnie zwodzi,\nA przysz\u0142o\u015b\u0107, je\u017celi da ju\u017c zna\u0107 o sobie \u2013 to kracze.\nWybitny re\u017cyser, kiedy go zapyta\u0107\nO filmu znaczenie w ojczy\u017anie poet\u00f3w\nPowie, \u017ce w pytaniu jest naiwno\u015b\u0107 syta\n\u015alepych kinoman\u00f3w lub pustych estet\u00f3w.\n\u015awiat jeszcze si\u0119 g\u0142\u0119bi\u0105 moraln\u0105 zachwyci,\nBo zwyk\u0142 si\u0119 zachwyca\u0107 tym, co troch\u0119 zgrzyta\nPochlebiony faktem, \u017ce co\u015b zgrzyta \u2013 nie tu;\nAle ci, o kt\u00f3rych film m\u00f3wi\u0107 chce \u017cyciu,\nNie pragn\u0105 potwierdze\u0144, \u017ce gnij\u0105 w powiciu \u2013\nIm przynajmniej ekran bajk\u0105 ma zakwita\u0107.\nA pisarz powiada, lub przemilcza cz\u0119\u015bciej,\n\u017be moc wyra\u017cania uczu\u0107, my\u015bli, pragnie\u0144,\nCo wysusza serce, rozszarpuje mi\u0119\u015bnie \u2013\nCoraz bardziej czarn\u0105 przypomina magi\u0119.\nWi\u0119c patrz\u0105 na niego, czasem go czytaj\u0105\nNie palcem po zdaniach wodz\u0105c, ale pi\u0119\u015bci\u0105,\nCo \u015bledzi, czy pisze dobrze \u2013 czyli \u0142adnie.\nCi zn\u00f3w, co si\u0119 z prawd\u0105 jako\u015b uporaj\u0105\nGotowi s\u0105 oplu\u0107 \u2013 i te\u017c racj\u0119 maj\u0105,\n\u017be po co im tw\u00f3rczo\u015b\u0107, co wr\u00f3\u017cy nieszcz\u0119\u015bcie!\nPisze rolnik z Bieszczad, gdzie kiedy\u015b \u015bpiewa\u0142em\nW \u015bwietlicy przy piecu pie\u015b\u0144 o Kasandrze,\n\u017be si\u0119 moje s\u0142owa dawno sta\u0142y cia\u0142em\nI si\u0142 ju\u017c nie starcza, \u017ceby z losem zadrze\u0107.\nBo ziemia nie rodzi przecie\u017c dla rodzenia,\nCo ma rosn\u0105\u0107 \u2013 ro\u015bnie wszak na Bo\u017c\u0105 chwa\u0142\u0119,\nA tu nie ma po co ju\u017c si\u0119ga\u0107 w zanadrze:\nPuste spichrze, chwast si\u0119 polami rozplenia\nI nie brzmi\u0105 szczero\u015bci\u0105 s\u0142owa dzi\u0119kczynienia,\nBo \u201echo\u0107 nic nie wzi\u0105\u0142em, to nic te\u017c nie da\u0142em\u201d.\nInny list i znaczki na nim \u2013 z\u0142otych trzysta,\nA na kartce w kratk\u0119 wydartej z zeszytu,\nG\u0119sto zapisanej, by j\u0105 wykorzysta\u0107 \u2013\nPrzekle\u0144stwa i w\u015bciek\u0142o\u015b\u0107 m\u0142odych robotnik\u00f3w:\nDo\u015b\u0107 maj\u0105 dyskusji, wybieg\u00f3w i taktyk,\nPretensji do wszystkich niesko\u0144czona lista\nNocnej zmiany pr\u00f3\u017cno czekaj\u0105cej \u015bwitu.\nDra\u017cni ich marzyciel, nie przekona praktyk\nI prezydent Stan\u00f3w nic im nie za\u0142atwi,\nWi\u0119c kln\u0105, by przynajmniej mie\u0107 co w li\u015bcie wys\u0142a\u0107.\nJu\u017c Cz\u0142owiek z marmuru, Kordian ani Dziady\nNie wska\u017c\u0105 nikomu drogi w labiryntach.\nEchu si\u0119 odbija Marsz Pierwszej Brygady,\nKompleks polski przek\u0105sk\u0105 do przechy\u0142u z gwinta.\nJakby zakaz nawozem by\u0142 \u017cycia i sztuki\n(Tej \u0142atwej teorii s\u0105 liczne przyk\u0142ady):\nCarom zawdzi\u0119czamy narodowe \u015bwi\u0119ta,\nKomunistom \u2013 wiedz\u0119 o nich samych, p\u00f3ki\nSo\u0142\u017cenicyn, patrz\u0105c w Vermoncie na buki\nUdziela za darmo wolnemu \u015bwiatu rady.\nWreszcie o komunizm zawadzi\u0142a r\u0119ka:\nSk\u0105d dzisiaj zawistne stresy komunist\u00f3w?\nMaj\u0105c si\u0142\u0119 \u2013 czego mieliby si\u0119 l\u0119ka\u0107?\nParu grubych \u017cart\u00f3w? Bezsilnych wymys\u0142\u00f3w?\nZapomina cz\u0119sto specjalist\u00f3w rzesza,\n\u017be ideologi\u0105 walki \u2013 ich piosenka,\nMusz\u0105 wi\u0119c mie\u0107 wroga dla my\u015bli i zmys\u0142u:\n\u2013 Jednak co\u015b znaczymy \u2013 zdaj\u0105 si\u0119 pociesza\u0107,\nJe\u017celi w tym kraju chc\u0105 nas jeszcze wiesza\u0107!\nI taka jest zwykle list\u00f3w z Polski pointa.\nC\u00f3\u017c na nie odpisa\u0107 ma emigrant, \u015bpiewak,\nCo widzia\u0142 w swym \u017cyciu zaledwie wycinki\nZ\u0142a, niegodziwo\u015bci, poni\u017ce\u0144 i zniewag\nOpisanych w listach wyj\u0119tych ze skrzynki.\nWie tylko to \u2013 z ksi\u0105\u017cek, bo przeczyta\u0142 par\u0119,\n\u017be zawsze si\u0119 kielich goryczy przelewa,\n\u017beby pozostawi\u0107 krwawe upominki.\nI pomimo ofiar, co jak \u015bwiat s\u0105 stare,\nLub dzi\u0119ki nim w\u0142a\u015bnie \u2013 jest miejsce na wiar\u0119,\n\u017be kiedy\u015b si\u0119 o tym b\u0119dzie tylko \u2013 \u015bpiewa\u0107.\n", "special_attrs": {"search": {"wiadomo\u015bci": [{"title": "Zbiorcza odpowied\u017a na listy z kraju, czyli piosenka bez metafor i aluzji", "url": "https://www.kaczmarski.art.pl/tworczosc/wiersze/zbiorcza-odpowiedz-na-listy-z-kraju-czyli-piosenka-bez-metafor-i-aluzji/", "desc": " Oct 10, 2017  \u00b7  Czytam listy z Polski w parszywych kopertach. Pouszlachetnianych znaczkami z El Grekiem. Zanim je rozerw\u0119 \u2013 w tajny szyfr si\u0119 wwiercam "}, {"title": "Zbiorcza odpowied\u017a na listy z kraju, czyli piosenka bez metafor i aluzji", "url": "https://www.piosenkaztekstem.pl/opracowanie/jacek-kaczmarski-zbiorcza-odpowiedz-na-listy-z-kraju-czyli-piosenka-bez-metafor-i-aluzji/", "desc": " May 16, 2013  \u00b7  Czytam listy z Polski w parszywych kopertach, a b h c cis d dis e f fis g gis. Pouszlachetnianych znaczkami z El Grekiem. "}, {"title": "Jacek Kaczmarski - \"Zbiorcza odpowied\u017a na listy z kraju\" - YouTube", "url": "https://www.youtube.com/watch?v=_aF05vYHvpk", "desc": " Jun 13, 2016  \u00b7  Tekst: http://www.kaczmarski.art.pl/tworczosc/wiersze/zbiorcza-odpowiedz-na-listy-z-kraju-czyli-piosenka-bez-metafor-i-aluzji/ "}, {"title": "Wiersze www.kaczmarski.art.pl", "url": "https://www.kaczmarski.art.pl/tworczosc/wiersze/", "desc": " Jan 29, 2019  \u00b7  Oda do Kremla (dla A.M.) \u00b7 Opowie\u015b\u0107 o Eugeniuszu, s\u0142awnym poecie i jego dobrym mened\u017cerze \u2013 w\u0105tpliwe \u00b7 Piosenka poga\u0144ska \u00b7 Pociecha \u00b7 Pro\u015bba o\u00a0... "}, {"title": "[PDF] piosenka - Muzeum Polskiej Piosenki W Opolu", "url": "https://muzeumpiosenki.pl/pliki/publikacje/piosenka7.pdf", "desc": " To ju\u017c si\u00f3dmy rocznik \u201ePiosenki\u201d. Nie jest to ma\u0142o, ale\u2026 W skali jednego roku ka\u017cde (takie jak nasze) wydawnictwo cierpi na niemo\u017cno\u015b\u0107. "}, {"title": "[PDF] Leksykon termin\u00f3w medialnych", "url": "https://idsm.uken.krakow.pl/wp-content/uploads/sites/84/2024/03/Leksykon-terminow-medialnych-A-L-Tom-1.pdf", "desc": " Koszty wydania niniejszej publikacji zosta\u0142y dofinansowane przez. Stowarzyszenie Zbiorowego Zarz\u0105dzania Prawami Autorskimi Tw\u00f3rc\u00f3w Dzie\u0142 Naukowych. "}], "co to": [{"title": "Zbiorcza odpowied\u017a na listy z kraju, czyli piosenka bez metafor i aluzji", "url": "https://www.kaczmarski.art.pl/tworczosc/wiersze/zbiorcza-odpowiedz-na-listy-z-kraju-czyli-piosenka-bez-metafor-i-aluzji/", "desc": " Oct 10, 2017  \u00b7  Czytam listy z Polski w parszywych kopertach. Pouszlachetnianych znaczkami z El Grekiem. Zanim je rozerw\u0119 \u2013 w tajny szyfr si\u0119 wwiercam "}, {"title": "Zbiorcza odpowied\u017a na listy z kraju, czyli piosenka bez metafor i aluzji", "url": "https://www.piosenkaztekstem.pl/opracowanie/jacek-kaczmarski-zbiorcza-odpowiedz-na-listy-z-kraju-czyli-piosenka-bez-metafor-i-aluzji/", "desc": " May 16, 2013  \u00b7  Czytam listy z Polski w parszywych kopertach, a b h c cis d dis e f fis g gis. Pouszlachetnianych znaczkami z El Grekiem. "}, {"title": "Zbiorcza odpowied\u017a na listy z kraju - Wersja do druku", "url": "https://kaczmarski.art.pl/forum/printthread.php?tid=7934", "desc": " Generalnie je\u015bli chce si\u0119 gra\u0107 JK porz\u0105dnie, silnie niezalecane jest zmienianie tonacji poprzez zmian\u0119 chwyt\u00f3w, a w\u0142a\u015bnie tylko przez przesuni\u0119cie kapodastra. "}, {"title": "Jacek Kaczmarski - \"Zbiorcza odpowied\u017a na listy z kraju\" - YouTube", "url": "https://www.youtube.com/watch?v=_aF05vYHvpk", "desc": " Jun 13, 2016  \u00b7  Tekst: http://www.kaczmarski.art.pl/tworczosc/wiersze/zbiorcza-odpowiedz-na-listy-z-kraju-czyli-piosenka-bez-metafor-i-aluzji/ "}, {"title": "Kluczem by\u0142o serce (cz\u0119\u015b\u0107 II) - m\u00f3wi Krzysztof Nowak - Strefa Piosenki", "url": "https://www.strefapiosenki.pl/aktualnosci/item/1049-kluczem-bylo-serce-czesc-ii-mowi-krzysztof-nowak", "desc": " Apr 9, 2014  \u00b7  Zbiorcza odpowied\u017a na listy z kraju, czyli piosenka bez metafor i aluzji, ale nie sprawdzi\u0142em tego. ... Sk\u0142ada\u0142o si\u0119 na\u0144 80-100 piosenek, czyli\u00a0... "}, {"title": "[PDF] rok v \u2022 lipiec 2014 - Fundacja im. Jacka Kaczmarskiego", "url": "https://www.fundacja-kaczmarski.org/dane/raptularz2014.pdf", "desc": " Zbiorcza odpowied\u017a na listy z kraju, czyli piosenka bez metafor i aluzji, ale nie sprawdzi\u0142em tego. Okaza\u0142o si\u0119, \u017ce to piosenka okoliczno\u015bciowa, dedyko\u2011. "}]}, "yt_search": [{"url": "https://www.youtube.com/watch?v=_aF05vYHvpk", "title": "Jacek Kaczmarski - \"Zbiorcza odpowied\u017a na listy z kraju\" - YouTube"}, {"url": "https://www.youtube.com/watch?v=mY5ovEojuQE", "title": "Jacek Kaczmarski - \"Listy\" - YouTube"}, {"url": "https://www.youtube.com/watch?v=cc7KwJ5d1Os", "title": "Odpowied\u017a na ankiet\u0119 \"Tw\u00f3j system warto\u015bci\" - YouTube"}], "rating": "Big poem. Talk much about Poland. Sad. Many words about letters. Letters from Poland bad. Talk about dirt, dust, and sad people. People work hard, no get much. Poem say life taste like ash, vinegar. No good. Poem talk about theater, movies, writers, but all sound sad too. Farmer write letter, say earth no give food. Young workers angry, send angry words. Talk about communism, no like. Poem say singer, far away, only see bad things. Singer think maybe one day good, but now bad.\n\nPoem make feel heavy. Too many sad word.\n\nRating: 4/10\n"}, "id": "682", "special": true}