{"name": "Pytania retoryczne", "link": "https://www.kaczmarski.art.pl/tworczosc/wiersze/pytania-retoryczne/", "year": "18.8.1997", "text": "Tyle s\u0142\u00f3w namawia, \u017ceby im zaufa\u0107;\nOstrzem tnie rozumu lub pasj\u0105 wybucha,\nKu niebu uniesie, lub o ziemi\u0119 ci\u015bnie.\nJednak ufa\u0107 \u2013 znaczy uchyli\u0107 przy\u0142bicy\nKomu\u015b, kto si\u0119 myli\u0107 mo\u017ce, lub \u017ale \u017cyczy\u0107;\nWi\u0119c na cios wystawiasz to, co najwra\u017cliwsze.\nChocia\u017c \u2013 je\u015bli s\u0142owom ufa\u0107 si\u0119 nie daje \u2013\nC\u00f3\u017c pozostaje?\nTak wierzymy w mi\u0142o\u015b\u0107, kiedy si\u0119 pojawi,\n\u017bycie snem nasyci i przed jaw\u0105 zbawi,\nA trwaniu ruch nada wznios\u0142ym niepokojem.\nJednak kocha\u0107 \u2013 znaczy po\u0142\u0105czy\u0107 si\u0119 z lustrem\nKt\u00f3re przecie\u017c zniknie i zostawi pustk\u0119,\nJakiej nie wype\u0142ni \u017cadna noc we dwoje.\nCho\u0107 \u2013 je\u015bli mi\u0142o\u015bci ju\u017c wierzy\u0107 nie umiem \u2013\nC\u00f3\u017c ja rozumiem?\nNa siebie liczymy, \u017ce nam starczy krzepy,\nBy o w\u0142asnych si\u0142ach przeby\u0107 \u015bwiata przepych\nI mie\u0107 ze\u0144 cho\u0107 tyle, co si\u0119 d\u017awign\u0105\u0107 zdo\u0142a.\nA przecie\u017c si\u0119 nieraz grunt spod st\u00f3p obsunie\nI siebie samego nie potrafisz unie\u015b\u0107\nPrzed w\u0142asn\u0105 bezsi\u0142\u0105 ch\u0119tnie chyl\u0105c czo\u0142a.\nCho\u0107 \u2013 je\u015bli na siebie nie mo\u017cesz ju\u017c liczy\u0107 \u2013\nCzy\u017c jeste\u015b niczym?\nTyle wiar tym, kt\u00f3rzy na siebie nie licz\u0105\nPowolno\u015b\u0107 nakazom p\u0142aci obietnic\u0105\nNieziemskiej mi\u0142o\u015bci, wiecznego przepychu.\nKa\u017cdy za\u015b nakazy wype\u0142nia jak umie\nI wierzy, \u017ce wierz\u0105c \u2013 nie musi rozumie\u0107\nCzemu krew przelewa i popio\u0142y wdycha.\nWi\u0119c \u00f3w, kogo wiar tych oferta nie ruszy \u2013\nCzy\u017c nie ma duszy?\n", "special_attrs": {}, "id": "503", "special": false}