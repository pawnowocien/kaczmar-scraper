{"name": "Traktat", "link": "https://www.kaczmarski.art.pl/tworczosc/wiersze/traktat/", "year": "-", "text": "W zamian za wachlarz sko\u0144czonych rozkoszy\n(menu u Bocuse\u2019a, Chanel, Kamasutra) \u2013\nbezwarunkowa rezygnacja z tych\u017ce,\nkiedy si\u0119 piasek przesypie w klepsydrze\u2026\ns\u0142owem: dzi\u015b trwoga o niepewno\u015b\u0107 jutra,\nkt\u00f3r\u0105 jedynie j\u0119zyk zmys\u0142\u00f3w p\u0142oszy.\nChyba si\u0119 lepiej targowa\u0142 Mahomet:\ntu zn\u00f3j, a potem hurysy, sorbety\u2026\na i Walhalla wygl\u0105da na lokal,\ngdzie jako\u015b da si\u0119 wieczno\u015b\u0107 sp\u0119dzi\u0107 z oka;\nTy, Chrze\u015bcijaninie, trunku ni kobiety\nw Raju nie znajdziesz, w Czy\u015b\u0107cu wybielony.\n", "special_attrs": {}, "id": "599", "special": false}