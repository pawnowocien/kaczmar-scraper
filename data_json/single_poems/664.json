{"name": "Wz\u00f3r", "link": "https://www.kaczmarski.art.pl/tworczosc/wiersze/wzor/", "year": "4.2.1995", "text": "Patrz, jak dobrze \u017cyje ten, kt\u00f3ry\nNie my\u015bla\u0142 lub milcza\u0142 co my\u015bli.\nPowtarza\u0142 m\u0105dro\u015bci i bzdury,\nSpokojem sumienia si\u0119 pyszni\u0142.\nNic pr\u00f3cz tego nikt mu nie wytknie,\nNie pope\u0142ni\u0142 wszak \u017cadnej zbrodni;\nWi\u0119c uwa\u017ca, \u017ce \u017cy\u0142 zaszczytnie\nI starzeje si\u0119 ca\u0142kiem godnie.\nSnu mu \u017caden koszmar nie szarpie,\nZ rana k\u0142ania mu si\u0119 dozorca,\nMy\u015bl\u0105 o nim \u2013 proboszcz i partie\nPoszukuj\u0105c ludzkiego wzorca.\nNie trzeba go szuka\u0107 ze \u015bwiec\u0105 \u2013\nKa\u017cdy co dzie\u0144 si\u0119 o\u0144 ociera.\nPanu Bogu go wszyscy polec\u0105\nKiedy umrze.\nLecz nie umiera.\n", "special_attrs": {}, "id": "664", "special": false}