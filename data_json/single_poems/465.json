{"name": "Powo\u0142anie \u015bwi\u0119tego Mateusza", "link": "https://www.kaczmarski.art.pl/tworczosc/wiersze/powolanie-swietego-mateusza/", "year": "1978", "text": "(wg obrazu Caravaggia)\nA wygrywa\u0142 ryzykowa\u0142 ca\u0142\u0105 stawk\u0119 raz po raz\nKobiety pojedynki przebudzenia w rynsztoku\nZawsze pierwszy zawsze najlepszy z nas\nKiedy \u015bmia\u0142 si\u0119, kiedy \u015bmier\u0107 nosi\u0142 w oku\n\u015awit z wysokiego okna zal\u015bni\u0142 na monetach\nMieni\u0105 nam si\u0119 w \u015bwietle wytworne kaftany\nLudzi uczy szacunku szpady ci\u0119\u017cki metal\nGrajmy dalej odszed\u0142 bo by\u0142 ob\u0142\u0105kany\nAs \u2013 najwy\u017csza stawka ju\u017c dzie\u0144 t\u0142um g\u0119stnieje\nZagl\u0105danie w karty dublety w r\u0119kawach\nKarczmarze rzemie\u015blnicy kurwy i z\u0142odzieje\nCiemniej\u0105 niskie stropy z mis paruje strawa\nMateusz twoja kolej \u2013 nie podnosi g\u0142owy\nJakby zastyg\u0142 z wbitymi w twardy blat palcami\nPrzez chwil\u0119 jeszcze siedzia\u0142 przez chwil\u0119 by\u0142 z nami\nPotem wsta\u0142 pieni\u0119dzy nie wzi\u0105\u0142 i odszed\u0142 bez s\u0142owa\n", "special_attrs": {}, "id": "465", "special": false}