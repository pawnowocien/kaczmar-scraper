{"name": "Pada ciemno\u015b\u0107\u2026", "link": "https://www.kaczmarski.art.pl/tworczosc/wiersze/pada-ciemnosc/", "year": "1974", "text": "Mamie\nPada ciemno\u015b\u0107 na twarz \u2013 przem\u00f3\u017c dreszcz!\nTam jak \u015bciany wi\u0119zienia, zachody,\nWiatr przeciwny tam gna, sko\u015bny deszcz\nI nier\u00f3wne s\u0105 drogi.\nCudze s\u0142owa s\u0105 tam,\nTam oszczerstwo i k\u0142am,\nNiepotrzebne spotkania zdarzaj\u0105 si\u0119 wam,\nWypalonych traw czernieje dym,\n\u015alad\u00f3w \u017cadnych nie znajdziesz tam\nW mroku tym.\nKa\u017cdy krok tam to przemoc i gwa\u0142t\nW mg\u0142ach i wichrze, co bije ci\u0119 raz po raz,\nSerce gubi sw\u00f3j rytm, traci kszta\u0142t,\nNie chce bi\u0107 i zastyga w g\u0142az.\nCudze s\u0142owa s\u0105 tam,\nTam oszczerstwo i k\u0142am,\nNiepotrzebne spotkania zdarzaj\u0105 si\u0119 wam,\nWypalonych traw czernieje dym,\n\u015alad\u00f3w \u017cadnych nie znajdziesz tam\nW mroku tym.\nW k\u0142amstwie barw, w d\u017awi\u0119ku pustym i z\u0142ym\nNie dla takich jak ja pyta\u0107 tak, czy nie\nPotrzebuj\u0105 nas tam w mroku tym,\nPrzecie\u017c wreszcie rozpogodzi si\u0119!\n", "special_attrs": {}, "id": "397", "special": false}