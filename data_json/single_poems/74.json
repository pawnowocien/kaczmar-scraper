{"name": "Barwy walki", "link": "https://www.kaczmarski.art.pl/tworczosc/wiersze/barwy-walki/", "year": "28.7.2003", "text": "w warunkach Demokracji Parlamentarnej,\n w obliczu Wst\u0119powania do Europy,\n czyli\n uchwalona przez Aklamacj\u0119 sejmowa Deklaracja\n o przyj\u0119ciu informacji Rz\u0105dku,\n \u017be Wszystko Jest W Porz\u0105dku.\nOto\u015bmy wreszcie si\u0119 podnie\u015bli\nW dost\u0119pnych nam odcieniach ple\u015bni!\n(Czyli \u2013 niewa\u017cne, z kt\u00f3rej strony \u2013\nKa\u017cdy i tak jest ciut Zielony),\nA, jak dorzuci\u0107 Immunitet,\nTo wyjdzie Mulat, albo \u017bytek\u2026\nCzerwonosk\u00f3rzy \u2013 w Czerni, w Bieli,\nPr\u00f3cz tych, co z nag\u0142a posinieli,\nNadzieje \u017cywi\u0105c (chyba p\u0142onne),\n\u017be Barwy zbawi\u0105 ich \u2013 Ochronne;\nCzarni \u2013 jak gdyby B\u0142\u0119kitnieli\n(Fartuszek znalaz\u0142 kto\u015b w po\u015bcieli!),\nB\u0142\u0119kitnym \u2013 Gwiazdy w oczach skrz\u0105 si\u0119\nPo i\u015bcie Diablim Kontred\u0105sie\u2026\nCa\u0142o\u015b\u0107 waniajet, jak si\u0119 zdaje\nKuchni\u0105 francusk\u0105 z ruskim czajem.\n***\nA! Jeszcze my! No, My! R\u00f3\u017cowi!\nDzi\u0119kujem pi\u0119knie. Wszyscy zdrowi!\n", "special_attrs": {}, "id": "74", "special": false}