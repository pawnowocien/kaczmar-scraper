{"name": "Czaty \u015amie\u0142owskie", "link": "https://www.kaczmarski.art.pl/tworczosc/wiersze/czaty-smielowskie/", "year": "19.2.1995", "text": "Wiele dwork\u00f3w, maj\u0105tk\u00f3w,\nOgrodowych zak\u0105tk\u00f3w\nWielkopolskie ho\u0142ubi\u0105 r\u00f3wniny;\nAle rzec si\u0119 o\u015bmiel\u0119,\n\u017be prze\u0142o\u017cysz niewiele\nNad uroki \u015bmie\u0142owskiej dziedziny.\nGdzie dygoce Jarocin\nOd rockowych wypocin,\n\u017berk\u00f3w w dawnej \u015bwietno\u015bci si\u0119 chowa \u2013\nCzy si\u0119 zmierzcha, czy dnieje \u2013\n\u015amie\u0142\u00f3w \u015bmia\u0142o ja\u015bnieje\nJak stracona w murawie podkowa.\nGdzie ten ko\u0144, co j\u0105 straci\u0142?\nGdzie ziemianie bogaci,\nGdzie maso\u0144skie fartuszki i m\u0142otki?\nKustosz z \u017con\u0105 kustoszk\u0105\nNamy\u015blaj\u0105 si\u0119 gorzko\nSk\u0105d na remont pa\u0142acu wzi\u0105\u0107 \u015brodki.\nO, nie tak by\u0142o drzewiej!\nA jak by\u0142o \u2013 nikt nie wie,\nBo nie wszystkie si\u0119 jawi\u0105 sekrety,\nKiedy chodzi o mi\u0142o\u015b\u0107,\nPolityczn\u0105 zawi\u0142o\u015b\u0107\nI poet\u0119 pod wp\u0142ywem kobiety.\nTu wieszcz Adam dni szereg\nSp\u0119dzi\u0142 w piekle rozterek;\nCzy powsta\u0144cze zasili\u0107 ma jatki,\nCzy \u2013 gdy \u017c\u0105dza si\u0119 perli\nW romantycznej scenerii \u2013\nWybra\u0107 raczej ramiona m\u0119\u017catki.\nTam reduty, potyczki,\nBem, Pr\u0105dzy\u0144ski, Ch\u0142opicki\nTam krwio\u017cercze Moskali s\u0105 rzesze;\nOna tu, niedaleczko,\nOt, przeja\u017cd\u017cka nad rzeczk\u0105 \u2013\nSerce, dr\u017cyj! W Budziszewku w\u0142os czesze.\nA spod grzywki niesfornej\nZerka oczko przekorne,\nKusz\u0105 wargi czerwie\u0144sze od wina;\nJeszcze ni\u017cej \u2013 o nieba!\nWszystko jest co potrzeba\nA do tego i m\u0105\u017c \u2013 poczciwina.\nTrudny wyb\u00f3r. Nie dla niej;\nLeg\u0142o w gruzach powstanie\nI leg\u0142 wieszcz \u2013 pod najs\u0142odszym z ci\u0119\u017car\u00f3w.\nA wyrzuty sumienia\nW patriotycznych skry\u0142 pieniach,\nZa co wdzi\u0119czny do dzi\u015b jest mu nar\u00f3d.\nWiele jeszcze przed wieszczem\nI uniesie\u0144 i nieszcz\u0119\u015b\u0107:\nSzlak do Turcji przez Prusy i Francj\u0119;\nWieszczy\u0142, grzeszy\u0142 i \u015bwi\u0119ci\u0142,\nLecz zachowa\u0142 w pami\u0119ci\nBia\u0142y \u015amie\u0142\u00f3w, srebrzyst\u0105 Konstancj\u0119.\nAch, i ja tu uciek\u0142em,\nGdy utarczki przewlek\u0142e\nObala\u0142y gabinet Pawlaka,\nBy nie Sejm mie\u0107 za oknem,\nAle \u0142\u0105ki podmok\u0142e,\nLip ga\u0142\u0119zie w jemio\u0142ach i ptakach.\nTam skandale i grandy,\nTam odchodzi Falandysz,\nTam Namiestnik sw\u00f3j geniusz t\u0142umaczy \u2013\nTu najwy\u017cej doleci\nZ pegeeru naprzeciw\nWo\u0144 gnoj\u00f3wki lub t\u0119skny zew klaczy.\n\u0141otr \u2013 kto skry\u0142 si\u0119 w \u015amie\u0142owie,\nGdy wichury dziejowe\nRozszarpuj\u0105 ojczyzn\u0119 na \u0142okcie!\nKto ucieka od strapie\u0144\nTu, gdzie noc\u0105 w drzwi drapie\nWiatr ga\u0142\u0119zi\u0105 \u2013 kochanki paznokciem\u2026\nLecz, jak gromi\u0107 Adama,\nGdy rozterka ta sama\nZamiast w walce \u2013 wy\u017cywa si\u0119 w piosnkach?\nWi\u0119c sumienie najszczersze\nDyktowa\u0142o mi wiersze,\nKt\u00f3rych temat: \u201ePochwa\u0142a \u0142otrostwa\u201d.\n", "special_attrs": {"search": {"wiadomo\u015bci": [{"title": "Czaty \u015amie\u0142owskie www.kaczmarski.art.pl", "url": "https://www.kaczmarski.art.pl/tworczosc/wiersze/czaty-smielowskie/", "desc": " Oct 10, 2017  \u00b7  Jak stracona w murawie podkowa. Gdzie ten ko\u0144, co j\u0105 straci\u0142? Gdzie ziemianie bogaci,. Gdzie maso\u0144skie fartuszki i m\u0142otki? Kustosz z \u017con\u0105\u00a0... "}, {"title": "Czaty \u015amie\u0142owskie - Jacek Kaczmarski", "url": "https://kaczmarski.art.pl/forum/showthread.php?tid=4025", "desc": " May 10, 2024  \u00b7  Witam, Zajmuj\u0119 si\u0119 interpretowaniem utworu \"czaty \u015bmie\u0142owskie\". Na podstawie komentarza Jacka do tego utworu mo\u017cna si\u0119 sporo dowiedzie\u0107, ale jednak nie\u00a0... "}, {"title": "Czaty \u015bmie\u0142owskie - Jacek Kaczmarski - Narodowe Centrum Kultury", "url": "https://www.nck.pl/projekty-kulturalne/aktualnosci/czaty-smielowskie-jacek-kaczmarski", "desc": " \u015awie\u017ca porcja informacji ze \u015bwiata kultury w ka\u017cdy poniedzia\u0142ek na Twojej skrzynce mailowej! Ksi\u0119garnia NCK. Ksi\u0105\u017cki, p\u0142yty, gry i nie tylko... "}, {"title": "Czaty \u015bmie\u0142owskie - Jacek Kaczmarski - Narodowe Centrum Kultury", "url": "https://nck.pl/en/projekty-kulturalne/aktualnosci/czaty-smielowskie-jacek-kaczmarski", "desc": " Co tydzie\u0144, we wtorek dostarczymy Ci informacje o najnowszych wydarzeniach kulturalnych w ca\u0142ej Polsce! Zapisz si\u0119 na nasz newsletter! Podaj e-\u00a0... "}, {"title": "Jacek Kaczmarski - \"Czaty \u015amie\u0142owskie\" - YouTube", "url": "https://www.youtube.com/watch?v=lCVbFKM-RAg", "desc": " Jun 11, 2016  \u00b7  Wiele dwork\u00f3w, maj\u0105tk\u00f3w, Ogrodowych zak\u0105tk\u00f3w Wielkopolskie ho\u0142ubi\u0105 r\u00f3wniny; Ale rzec si\u0119 o\u015bmiel\u0119, \u017be prze\u0142o\u017cysz niewiele Nad uroki\u00a0... "}, {"title": "\u015amie\u0142\u00f3w \u2013 klasycystyczny pa\u0142ac Gorze\u0144skich \u2013 z cyklu \u201eZabytki ...", "url": "https://kurierostrowski.pl/2022/05/15/smielow-klasycystyczny-palac-gorzenskich-z-cyklu-zabytki-poludniowej-wielkopolski/", "desc": " May 15, 2022  \u00b7  Pa\u0142ac w \u015amie\u0142owie \u015bmia\u0142o mo\u017cemy nazwa\u0107 per\u0142\u0105 klasycyzmu, jest bowiem idealnym wzorcem tego stylu, kt\u00f3ry zdominowa\u0142 polsk\u0105 pa\u0142acowo-dworkow\u0105\u00a0... "}], "co to": [{"title": "", "url": "https://www.kaczmarski.art.pl/tworczosc/wiersze/czaty-smielowskie/", "desc": " Artist "}, {"title": "Czaty \u015bmie\u0142owskie - tekst i akordy - Piosenka z tekstem", "url": "https://www.piosenkaztekstem.pl/opracowanie/jacek-kaczmarski-czaty-smielowskie/", "desc": " Jun 19, 2012  \u00b7  Utw\u00f3r zosta\u0142 napisany w 1995 roku jako podsumowanie pobytu Kaczmarskiego w zabytkowym, wielkopolskim pa\u0142acu w \u015amie\u0142owie. Owocem przebywania w\u00a0... "}, {"title": "Czaty \u015amie\u0142owskie - Jacek Kaczmarski", "url": "https://kaczmarski.art.pl/forum/showthread.php?tid=4025", "desc": " May 10, 2024  \u00b7  Zastanawiam si\u0119 jeszcze jaki zwi\u0105zek z utworem \"czaty \u015bmie\u0142owskie\" ma ballada Mickiewicza \"Czaty\". Podobno ballada ta mia\u0142a na celu wyrazi\u0107 dezaprobate\u00a0... "}, {"title": "Czaty \u015bmie\u0142owskie - Jacek Kaczmarski TEKST - YouTube", "url": "https://www.youtube.com/watch?v=BJJ0MABwAOs", "desc": " Apr 12, 2024  \u00b7  Tytu\u0142: Czaty \u015bmie\u0142owskie Wykonawca: Jacek Kaczmarski Album: Pochwa\u0142a \u0141otrostwa Rok wydania: 1997 Tekst: Wiele dwork\u00f3w, maj\u0105tk\u00f3w Ogrodowych\u00a0... "}, {"title": "\u015amie\u0142\u00f3w \u2013 Wikipedia, wolna encyklopedia", "url": "https://pl.wikipedia.org/wiki/%C5%9Amie%C5%82%C3%B3w", "desc": " \u015amie\u0142\u00f3w. wie\u015b w wojew\u00f3dztwie wielkopolskim. J\u0119zyk; Obserwuj ... Do pobytu Mickiewicza w \u015amie\u0142owie nawi\u0105za\u0142 w swoim utworze Czaty \u015bmie\u0142owskie Jacek Kaczmarski. "}, {"title": "01 Jacek Kaczmarski - Czaty \u015bmie\u0142owskie (Pochwa\u0142a \u0142otrowstwa 1995)", "url": "https://www.youtube.com/watch?v=52Hvxe-69mk", "desc": " Apr 9, 2022  \u00b7  Utw\u00f3r \"Czaty \u015bmie\u0142owskie\" pochodzi z albumu studyjnego \"Pochwa\u0142a \u0142otrostwa\" Jacka Kaczmarskiego wydanego w 1997 roku przez wytw\u00f3rni\u0119 Pomaton\u00a0... "}]}, "yt_search": [{"url": "https://www.youtube.com/watch?v=mWHm3WKGB8Y", "title": "Czaty \u015bmie\u0142owskie - YouTube"}, {"url": "https://www.youtube.com/watch?v=NTNcxGVgn9I", "title": "Jacek Kaczmarski - Nasza klasa - YouTube"}, {"url": "https://www.youtube.com/watch?v=BJJ0MABwAOs", "title": "Czaty \u015bmie\u0142owskie - Jacek Kaczmarski TEKST - YouTube"}], "rating": "Poem talk about big house, fields, and past time. Long ago man, Adam, have woman problem. Adam love married woman. Big fight far away, but Adam stay with woman. Adam feel bad, give money for fight. Later, Adam travel, remember woman. Poem talk about now-time also. Someone run away from big fight in city, to quiet place with fields. Someone not like fight, like nature. Think about Adam, who also run away from fight for woman. Think both run from trouble, make poem instead.\n\nPoem many words, hard follow. Some good pictures, like spooky night. Story confusing, jump around. Make head work hard.\n\nPoem 6/10.\n"}, "id": "107", "special": true}