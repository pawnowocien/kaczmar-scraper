{"name": "Salome", "link": "https://www.kaczmarski.art.pl/tworczosc/wiersze/salome/", "year": "1978", "text": "Salome dzi\u015b spe\u0142ni\u0119 ka\u017cde twe \u017cyczenie\nO czym lub o kim my\u015blisz \u017ce oczy masz pe\u0142ne \u0142ez\nZata\u0144cz\u0119 z g\u0142ow\u0105 chrze\u015bcijanina kt\u00f3rego trzymasz w swoich lochach\nUci\u0119t\u0105 jeszcze ciep\u0142\u0105 przynie\u015b a cia\u0142o ko\u0144mi w\u0142\u00f3czy\u0107 rozka\u017c\nNie patrz tak na mnie wy\u015blij stra\u017ce\nChc\u0119 ta\u0144cem \u0142eb dzi\u015b martwy wabi\u0107\nUjrzysz jak ta\u0144cem ogie\u0144 gasz\u0119\nTylko go zabij zabij zabij\nNios\u0105 tw\u0105 g\u0142ow\u0119\nJeszcze oczy masz otwarte ale puste\nJu\u017c nie widz\u0119 twego ust grymasu\nBrwi wygi\u0119cia\nBior\u0119 mis\u0119 w d\u0142onie\nCi\u0119\u017cko patrze\u0107 z bliska\nJeszcze p\u0142ynie krew\nI w \u015brodku my\u015bli jeszcze s\u0142owa szepc\u0105 ci ostatnie\nAle ty nie patrzysz na mnie\nPatrzysz nigdzie\nW oczach nie ma \u015bladu strachu\nPrzed tym mieczem kt\u00f3ry \u017cycie twoje przeci\u0105\u0142\nTu za uchem \u015blad\nPostawi\u0119 mis\u0119 na pod\u0142odze\nPopatrz w ogie\u0144 mo\u017ce oczy ci o\u017cyj\u0105\nB\u0119d\u0119 ta\u0144czy\u0107 wok\u00f3\u0142\nCzemu nie drgn\u0105 ci powieki\nKonie szarpi\u0105 twoje cia\u0142o\nGdzie tw\u00f3j b\u00f3l co mnie zabija\nTa\u0144czy\u0107 ka\u017ce w blasku ognia\nKt\u00f3ry na twej bia\u0142ej twarzy\nPr\u00f3\u017cno pragnie \u017cycia dla mnie z\u0142ej\nJa ta\u0144czy\u0107 nie przestan\u0119 p\u00f3ki nie poruszysz si\u0119\nGdzie twoja wiara kt\u00f3r\u0105 \u017cy\u0142e\u015b przez te wszystkie dni\nKrew twoja szybko krzepnie na mnie patrz jak patrzy dw\u00f3r\nTa\u0144cz\u0105cej tak jak dzisiaj jeszcze mnie nie widzia\u0142 nikt\nNikt z was\nNapatrzyli\u015bcie si\u0119\nPod st\u00f3\u0142\nZa drzwi\nChc\u0119 zosta\u0107 sama\nJa sama z g\u0142ow\u0105 Jana zosta\u0107 chc\u0119\nKonie szarpi\u0105 twoje cia\u0142o ogie\u0144 p\u0142onie w bia\u0142ej twarzy\nChc\u0119 zosta\u0107 sama\nC\u00f3\u017c dla was znaczy kr\u00f3tka chwila przerwy w balu\nOdejd\u017acie b\u0142agam taniec sko\u0144czy\u0142 si\u0119 ju\u017c dosy\u0107\nPrzyrzek\u0142am ogie\u0144 zgasi\u0107 cieszcie si\u0119 z popio\u0142\u00f3w\n", "special_attrs": {}, "id": "534", "special": false}