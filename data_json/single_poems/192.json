{"name": "Kanarek", "link": "https://www.kaczmarski.art.pl/tworczosc/wiersze/kanarek/", "year": "1974", "text": "Na jednym z wielu zwyk\u0142ych drzew\nKlateczka wisi, w niej kanarek \u2013\nPrzez pr\u0119ty klatki \u015ble sw\u00f3j \u015bpiew\nOb\u0142oki rozja\u015bniaj\u0105c szare.\nA klucz do klatki tej ma kot\nI kiedy g\u0142odny by\u0107 zaczyna,\nOtwiera kluczem drzwiczki w lot,\nDo pyszczka mu nap\u0142ywa \u015blina.\nPo\u017cera ptaszka tak co dnia\nI nad swym losem si\u0119 nie biedzi,\nT\u0119 w\u0142asno\u015b\u0107 bowiem klatka ma,\n\u017be co dzie\u0144 nowy ptak w niej siedzi.\nTen los, kanarki, trzeba znie\u015b\u0107,\nNie \u0142ud\u017acie si\u0119, \u017ce znikn\u0105 kratki,\nBo tylko po to, by was zje\u015b\u0107,\nOtworz\u0105 drzwiczki waszej klatki.\n", "special_attrs": {}, "id": "192", "special": false}