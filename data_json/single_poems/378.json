{"name": "Oddzia\u0142 chorych na raka a la Polonaise A.D. 2002", "link": "https://www.kaczmarski.art.pl/tworczosc/wiersze/oddzial-chorych-na-raka-a-la-polonaise-a-d-2002/", "year": "5.6.2003", "text": "Pi\u0119ciu na jedn\u0105 sal\u0119 k\u0142adli na Banacha\n(miejsca ci\u0105gle za ma\u0142o, a rak co\u015b si\u0119 pleni),\nwi\u0119c pi\u0119ciu nas le\u017ca\u0142o, a ka\u017cdy mia\u0142 stracha,\n\u017ce to kres jego drogi na tej ci\u0119\u017ckiej ziemi.\nTen spod okna z godno\u015bci\u0105 znosi\u0142 swoje l\u0119ki:\nszlafrok, kapcie, tranzystor, oficerska mina.\nDyrygowa\u0142, jak mamy korzysta\u0107 z \u0142azienki\u2026\na ja \u2013 nic nie m\u00f3wi\u0142em. Czyta\u0142em krymina\u0142.\nDrugi, z guzem na wardze, lubi\u0142 telewizj\u0119,\nwi\u0119c ka\u017cd\u0105 woln\u0105 chwil\u0119 na kobiecym siedzia\u0142;\nm\u00f3wi\u0142 \u2013 wie pan, w cywilu to ja jestem fryzjer,\nale teleturnieje mnie bior\u0105, ta wiedza!\nGodny zgodzi\u0142 si\u0119, owszem, \u017ce bez wiedzy nijak,\non jednak osobi\u015bcie zwyk\u0142 chadza\u0107 do kina;\npo czym w\u0142\u0105czy\u0142 tranzystor na Radio Maryja,\na ja \u2013 nic nie m\u00f3wi\u0142em. Czyta\u0142em krymina\u0142.\nTrzeci wci\u0105\u017c si\u0119 na\u015bwietla\u0142, mia\u0142 g\u0142ow\u0119 w banda\u017cach,\nsk\u00f3r\u0119 twarzy jak sanda\u0142 i dziur\u0119 po uchu.\nZnika\u0142 \u201ep\u0142ucka przewietrzy\u0107 i raczka podsma\u017ca\u0107\u201d\nNikotynka \u2013 powiada\u0142 \u2013 podtrzymuje na duchu.\nTen od teleturniej\u00f3w odmawia\u0142 jej zalet.\n\u2013 Panie! Pa\u0144ski nowotw\u00f3r, to ta nikotyna!\nObra\u017ca\u0142 si\u0119 Palacz \u2013 Przecie\u017c uchem nie pal\u0119!\nA ja \u2013 nic nie m\u00f3wi\u0142em. Czyta\u0142em krymina\u0142.\nCzwarty te\u017c ma\u0142om\u00f3wny. Wwie\u017ali go o zmierzchu\ni wcisn\u0119li na si\u0142\u0119 w k\u0105t pod Krucyfiksem.\n\u2013 Tak na oko \u2013 o\u015bwiadczy\u0142 \u2013 jestem zdr\u00f3w! Po wierzchu!\nAle rak mnie wy\u017cera, jak \u017cyd krem w Bar Micw\u0119!\nTu Godny si\u0119 o\u017cywi\u0142 s\u0142ysz\u0105c temat \u201e\u017bydzi\u201d.\n\u2013 Zlatuj\u0105 si\u0119, jak muchy, a my \u2013 jak padlina!\nNie do\u015b\u0107, \u017ce takie \u017cyje, to jeszcze z nas szydzi!\nA ja? \u2013 nic nie m\u00f3wi\u0142em. Czyta\u0142em krymina\u0142.\n\u2013 Polacy Adzikowi* winni s\u0105 pomniki\nza to, \u017ce tyle tego robactwa wypali\u0142!\n\u2013 Ale \u017cydki si\u0119 w Krzy\u017cu kryj\u0105, jak korniki!\nPapie\u017cowi jarmu\u0142k\u0119 za\u0142o\u017cy\u0107 kazali!\n\u2013 Odwiedza\u0142 synagog\u0119 \u2013 t\u0142umaczy\u0142 Telewidz,\nale go zakrzycza\u0142a rakowa rodzina.\n\u2013 Niech pan tutaj nie broni \u017cydowskiej bolszewii!\nA ja \u2013 nic nie m\u00f3wi\u0142em. Czyta\u0142em krymina\u0142.\n\u2013 Pan zgasi ju\u017c to \u015bwiat\u0142o! Przecie\u017c spa\u0107 chc\u0105 chorzy! \u2013\nSkl\u0105\u0142 mnie potem ws\u0142uchany w radiowe nieszpory\n\u00d3w, co godnie b\u00f3l znosi\u0142, ale si\u0119 po\u0142o\u017cy\u0142,\nBo po takiej dyskusji poczu\u0142, \u017ce jest chory.\nZ tward\u0105 kul\u0105 w prze\u0142yku \u0142azi\u0142em po ciemku\nzimn\u0105 wod\u0105 spod kranu ch\u0142odzi\u0107 suche usta,\na Bezuchy po \u0142\u00f3\u017cku ciska\u0142 si\u0119 i st\u0119ka\u0142\n\u2013 K\u0142ad\u0105 tu byle kogo i nie mo\u017cna usn\u0105\u0107!\nRano mnie wypisali zaraz po badaniach.\nTeraz ju\u017c tylko dni do wyroku odlicza\u0107\u2026\nPod oknem siedzia\u0142 Godny. Wk\u0142ada\u0142em ubranie.\nNagle, ni st\u0105d, ni zow\u0105d m\u00f3wi\u0119 \u2013 Zdrowia \u017cycz\u0119\u2026\nWyrwa\u0142 si\u0119 z odr\u0119twienia, jakbym by\u0142 majakiem.\n\u2013 No prosz\u0119! Jednak umie pan m\u00f3wi\u0107, jak widz\u0119!\nA my\u015bmy ju\u017c my\u015bleli: z ksi\u0105\u017ck\u0105, to snob jaki\u015b\u2026\n\u2013 Nie, prosz\u0119 pana \u2013 m\u00f3wi\u0119 \u2013 nie snob. Jestem \u017bydem.\nOj, odj\u0119\u0142o mu mow\u0119. Bo o co tu pyta\u0107?\nWyra\u017anie by\u0142o wida\u0107 kiedy si\u0119 przerazi\u0142,\n\u017ce pacjent \u2013 \u017cyd ju\u017c wie, kto jest antysemit\u0105\ni zg\u0142adzi go przez Spisek \u017bydowskich Lekarzy!\nOdszed\u0142em, bezskutecznie pr\u00f3buj\u0105c prze\u0142yka\u0107\ni w ustach mi g\u0119stnia\u0142a tysi\u0105cletnia \u015blina.\n\u2013 Splu\u0144 za siebie \u2013 m\u00f3wi\u0142o mi co\u015b \u2013 splu\u0144 i zmykaj!\nA ja obraca\u0142em w pami\u0119ci krymina\u0142.\n* Adzik \u2013 w pewnych kr\u0119gach czu\u0142e zdrobnienie od Adolfa (Hitlera).\n", "special_attrs": {"search": {"wiadomo\u015bci": [{"title": "Oddzia\u0142 chorych na raka a la Polonaise A.D. 2002 - Jacek Kaczmarski", "url": "https://www.kaczmarski.art.pl/tworczosc/wiersze/oddzial-chorych-na-raka-a-la-polonaise-a-d-2002/", "desc": " Oct 10, 2017  \u00b7  Pi\u0119ciu na jedn\u0105 sal\u0119 k\u0142adli na Banacha (miejsca ci\u0105gle za ma\u0142o, a rak co\u015b si\u0119 pleni), wi\u0119c pi\u0119ciu nas le\u017ca\u0142o, a ka\u017cdy mia\u0142 stracha, "}, {"title": "Oddzia\u0142 chorych na raka a la Polonaise A.D. 2002", "url": "https://archiwum.rp.pl/artykul/441036-Oddzial-chorych-na-raka-a-la-Polonaise-AD-2002.html", "desc": " JACEK KACZMARSKI. Oddzia\u0142 chorych na raka a la Polonaise A.D. 2002. Pi\u0119ciu na jedn\u0105 sal\u0119 k\u0142adli na Banacha. (miejsca ci\u0105gle za ma\u0142o, a rak co\u015b si\u0119 pleni),. "}, {"title": "\"Oddzia\u0142 chorych na raka a la Polonaise A.D. 2002\" - YouTube", "url": "https://www.youtube.com/watch?v=734ZvHRzD4M", "desc": " Jan 10, 2017  \u00b7  Jacek Kaczmarski - \"Oddzia\u0142 chorych na raka a la Polonaise A.D. 2002\" \u00b7 Comments8. "}, {"title": "Oddzia\u0142 chorych na raka a la polonaise A.D. 2002 - Utwory", "url": "https://www.bibliotekapiosenki.pl/utwory/Oddzial_chorych_na_raka_a_la_polonaise_A_D_2002", "desc": " Oddzia\u0142 chorych na raka a la polonaise A.D. 2002 \u00b7 Opis \u00b7 Powi\u0105zania\u00a0... "}, {"title": "Oddzia\u0142 chorych na raka a la Polonaise A.D. 2002 / Micha\u0142 Wilgocki", "url": "https://www.youtube.com/watch?v=7a7cKCODW8M", "desc": " Mar 21, 2023  \u00b7  Wroc\u0142aw, Stary Klasztor. \"Oddzia\u0142 chorych na raka a la Polonaise A.D. 2002\" s\u0142owa : Jacek Kaczmarski muzyka : Piotr Kajetan Matczuk\u00a0... "}, {"title": "Oddzia\u0142 Chorych Na Raka a La Polonaise A.D. 2002 \u2014 Jacek Bo\u0144czyk", "url": "https://www.last.fm/music/Jacek+Bo%C5%84czyk/_/Oddzia%C5%82+Chorych+Na+Raka+a+La+Polonaise+A.D.+2002", "desc": " Laureat XIII Przegl\u0105du Piosenki Aktorskiej we Wroc\u0142awiu - wyr\u00f3\u017cnienie (1992), Laureat Grand Prix XVI Og\u00f3lnopolskiego Festiwalu Piosenki Francuskiej w\u00a0... "}], "co to": [{"title": "Oddzia\u0142 chorych na raka a la Polonaise A.D. 2002 - Jacek Kaczmarski", "url": "https://www.kaczmarski.art.pl/tworczosc/wiersze/oddzial-chorych-na-raka-a-la-polonaise-a-d-2002/", "desc": " Oct 10, 2017  \u00b7  Pi\u0119ciu na jedn\u0105 sal\u0119 k\u0142adli na Banacha (miejsca ci\u0105gle za ma\u0142o, a rak co\u015b si\u0119 pleni), wi\u0119c pi\u0119ciu nas le\u017ca\u0142o, a ka\u017cdy mia\u0142 stracha, "}, {"title": "", "url": "/search?num=8", "desc": " Artist "}, {"title": "\"Oddzia\u0142 chorych na raka a la Polonaise A.D. 2002\" - YouTube", "url": "https://www.youtube.com/watch?v=734ZvHRzD4M", "desc": " Jan 10, 2017  \u00b7  Recytacja: Andrzej Seweryn Pi\u0119ciu na jedn\u0105 sal\u0119 k\u0142adli na Banacha (miejsca ci\u0105gle za ma\u0142o, a rak co\u015b si\u0119 pleni), wi\u0119c pi\u0119ciu nas le\u017ca\u0142o,\u00a0... "}, {"title": "ostatnie wiersze - www.kaczmarski.art.pl", "url": "http://kaczmarski.art.pl/forum/showthread.php?tid=4284", "desc": " Apr 3, 2007  \u00b7  -> Oddzia\u0142 chorych na raka a la polonaise A.D. 2002 - oryginalne uj\u0119cie sytuacji chorych, rezygnacja z patosu na rzecz cynizmu, ukazanie\u00a0... "}, {"title": "Oddzia\u0142 chorych na raka a la Polonaise A.D. 2002 / Micha\u0142 Wilgocki", "url": "https://www.youtube.com/watch?v=7a7cKCODW8M", "desc": " Mar 21, 2023  \u00b7  Wroc\u0142aw, Stary Klasztor. \"Oddzia\u0142 chorych na raka a la Polonaise A.D. 2002\" s\u0142owa : Jacek Kaczmarski muzyka : Piotr Kajetan Matczuk\u00a0... "}, {"title": "Oddzia\u0142 chorych na raka a la polonaise A.D. 2002 - YouTube", "url": "https://www.youtube.com/watch?v=rEPfdLorxMM", "desc": " Oct 31, 2019  \u00b7  Provided to YouTube by MTJ Oddzia\u0142 chorych na raka a la polonaise A.D. 2002 \u00b7 Jacek Bo\u0144czyk Dzieci Hioba \u2117 MTJ Released on: 2010-08-14\u00a0... "}]}, "yt_search": [{"url": "https://www.youtube.com/watch?v=734ZvHRzD4M", "title": "Jacek Kaczmarski - \"Oddzia\u0142 chorych na raka a la Polonaise A.D. 2002\" - YouTube"}, {"url": "https://www.youtube.com/watch?v=iD4Py3Sqchk", "title": "Bunkier Poet\u00f3w: Jacek Kaczmarski - \"Oddzia\u0142 chorych na raka a'la Polonaise. A. D. 2002\" - YouTube"}, {"url": "https://www.youtube.com/watch?v=Qw-5TF2G0bg", "title": "Jacek Kaczmarski - Oddzia\u0142 chorych na raka a'la polonaise 2002 - YouTube"}], "rating": "Five sick men in room. One man quiet, read book. Other men talk much, make noise. One man like TV. Other man smoke, have bad cough. Fourth man scared, say cancer eat him. Many talk about Jew people, say bad things. Quiet man no talk, only read. Then, quiet man say he Jew! Other man scared now, think Jew man hurt him. Quiet man leave, feel bad for other men words. Poem show fear, sickness, hate make people act strange.\n\nPoem good make think. 7/10.\n"}, "id": "378", "special": true}