{"name": "Czastuszki o pieriestrojce", "link": "https://www.kaczmarski.art.pl/tworczosc/wiersze/czastuszki-o-pieriestrojce/", "year": "4.8.1987", "text": "Odrodzenie pa\u0144stwa w drodze!\nJu\u017c nie grozi nam agonia!\nWsp\u00f3lnie si\u0119 raduj\u0105 srodze\nLitwa, \u0141otwa i Estonia.\nPieriestrojka szlaki mo\u015bci\nDo osi\u0105gni\u0119\u0107 i honor\u00f3w!\nNie posiada si\u0119 z rado\u015bci\nUkraina i Bia\u0142oru\u015b.\nEkonomia rusza z posad\nI oblicze \u017cycia zmienia!\nZ entuzjazmem w mocnych g\u0142osach\n\u015apiewa Gruzja i Armenia.\nJawno\u015b\u0107 oczy nam ods\u0142ania\nI w umys\u0142ach cuda sprawia!\nJu\u017c do n\u00f3g si\u0119 za to k\u0142ania\nAzerbejd\u017can i Mo\u0142dawia\nWsp\u00f3lny trud, to wsp\u00f3lne dzie\u0142o!\nPartykularyzmom \u2013 basta!\nMarszem wi\u0119c wkraczaj\u0105 w prze\u0142om\nTad\u017cykistan i Kazachstan.\nZbudujemy kraj nad kraje!\nTylko zechciej chcie\u0107 \u2013 i potraf!\nJak za cara Miko\u0142aja!\nJak za cara Piotra!\n", "special_attrs": {}, "id": "106", "special": false}