{"name": "Ballada o samotnym oknie", "link": "https://www.kaczmarski.art.pl/tworczosc/wiersze/ballada-o-samotnym-oknie/", "year": "1975", "text": "Co noc w domu na przeciw\nJedno okno si\u0119 \u015bwieci\nKiedy inne ju\u017c dawno pogas\u0142y,\nSiedz\u0119 w oknie i patrz\u0119,\nJak w ogromnym teatrze\nNa to \u015bwiat\u0142o samotne i jasne.\nW prostok\u0105cie okiennym\nW twardych ramach i ciemnych\nJaki\u015b cz\u0142owiek si\u0119 rusza ospale.\nJego ruch nieudany,\nGest z kontekstu wyrwany,\nJego g\u0142osu nie s\u0142ycha\u0107 tu wcale.\nCo noc w domu naprzeciw\nJedno okno si\u0119 \u015bwieci\nKiedy inne ju\u017c dawno pogas\u0142y.\nSiedz\u0119 w oknie i patrz\u0119,\nJak w ogromnym teatrze\nNa to \u015bwiat\u0142o samotne i jasne.\nGdy patrzy\u0142em na niego\nW oknie uwi\u0119zionego,\nPos\u0142usznego w\u015br\u00f3d nocy swej musztrze,\nPomy\u015bla\u0142em niepewnie,\nNiewa\u017cnie i sennie,\n\u017be tam patrz\u0105c przegl\u0105dam si\u0119 w lustrze.\n", "special_attrs": {}, "id": "54", "special": false}