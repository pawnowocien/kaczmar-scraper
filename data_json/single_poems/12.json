{"name": "Amanci Panny \u201eS\u201d", "link": "https://www.kaczmarski.art.pl/tworczosc/wiersze/amanci-panny-s/", "year": "28.5.1995", "text": "Panna \u201eS\u201d do swych amant\u00f3w nie ma szcz\u0119\u015bcia,\nChocia\u017c raz po raz o krok jest od zam\u0119\u015bcia.\nLecz, co z kt\u00f3rym si\u0119 obejmie,\nLedwie go umie\u015bci w sejmie \u2013\nUczu\u0107 tyle co w pretensjach, albo w pi\u0119\u015bciach.\nZ intelektualistami \u017cy\u0107 nie chcia\u0142a,\n\u2013 Tylko rozprawialiby o idea\u0142ach \u2013\nAle, \u017ceby da\u0107 jej w r\u0119k\u0119\nNa mieszkanie czy sukienk\u0119 \u2013\nNie mie\u015bci\u0142o si\u0119 w ich przem\u0105drza\u0142ych pa\u0142ach.\nBiznesmeni j\u0105 potraktowali kr\u00f3tko,\nJakby wielokrotn\u0105 by\u0142a ju\u017c rozw\u00f3dk\u0105:\n\u017byj, jak umiesz, nie ma rady!\nSentymenty do szuflady!\nSama tego chcia\u0142a\u015b \u2013 wi\u0119c si\u0119 nie dziw skutkom!\nPanna \u201eS\u201d do swych amant\u00f3w nie ma szcz\u0119\u015bcia,\nChocia\u017c raz po raz o krok jest od zam\u0119\u015bcia.\nLecz, co z kt\u00f3rym si\u0119 obejmie,\nLedwie go umie\u015bci w sejmie \u2013\nUczu\u0107 tyle co w pretensjach, albo w pi\u0119\u015bciach.\nZ s\u0119dzi\u0105 sumie\u0144 ju\u017c jej mia\u0142y zi\u015bci\u0107 sny si\u0119,\nBo si\u0119 czu\u0142a jak Helena \u2013 przy Parysie;\nAle panna z mrowiem dzieci\nS\u0142uszny w nim wzbudzi\u0142a sprzeciw\nGdy dok\u0142adnie jej pogrzeba\u0142 w \u017cyciorysie\u2026\nWreszcie m\u0119\u017cczyzn mia\u0142a pot\u0105d ju\u017c \u2013 a przeto\nRusza w tango z w\u0142asn\u0105 p\u0142ci\u0105 \u2013 wbrew katechetom;\nAle Wielkopolski chwa\u0142a\nNazbyt wiele wymaga\u0142a\n\u017beby Panna \u201eS\u201d umia\u0142a \u017cy\u0107 z kobiet\u0105.\nPanna \u201eS\u201d do swych amant\u00f3w nie ma szcz\u0119\u015bcia,\nChocia\u017c raz po raz o krok jest od zam\u0119\u015bcia.\nLecz, co z kt\u00f3rym si\u0119 obejmie,\nLedwie go umie\u015bci w sejmie \u2013\nUczu\u0107 tyle co w pretensjach, albo w pi\u0119\u015bciach.\nCzeka\u0142 ten z pa\u0142acem, stanowiskiem, z wann\u0105,\nZ charakterem i z legend\u0105 nienagann\u0105 \u2013\nAle pa\u0142ac wart legendy,\nStanowisko \u2013 walor wzgl\u0119dny,\nWi\u0119c jej chyba przyjdzie zosta\u0107 star\u0105 pann\u0105\u2026\nDa\u0142a szans\u0119 temu, co j\u0105 niegdy\u015b gn\u0119bi\u0142,\nBo pokaja\u0142 si\u0119 i grucha\u0142, jak go\u0142\u0119bnik\u2026\nAle nie dotrzyma\u0142 s\u0142owa\nI zarobki przed ni\u0105 chowa\u0142,\nDalej wi\u0119c przygrzewa\u0107 mu \u2013 a on j\u0105 zi\u0119bi\u0107.\nPanna \u201eS\u201d do swych amant\u00f3w nie ma szcz\u0119\u015bcia,\nChocia\u017c raz po raz o krok jest od zam\u0119\u015bcia.\nLecz, co z kt\u00f3rym si\u0119 obejmie,\nLedwie go umie\u015bci w sejmie \u2013\nUczu\u0107 tyle co w pretensjach, albo w pi\u0119\u015bciach.\nCo w niej jest, \u017ce ka\u017cdy zra\u017ca si\u0119 wielbiciel?\nCo z imieniem jej si\u0119 k\u0142\u00f3ci i z po\u017cyciem?\n\u017be uboga? \u017be pyskata?\n\u017be zbyt posuni\u0119ta w latach?\nNieuczona? Pochodzenie robotnicze?\nWi\u0119c karczemnym awanturom nie ma pauzy:\nA\u017c si\u0119 zbudzi\u0142 nied\u017awied\u017a stary, kt\u00f3ry spa\u0142, z\u0142y \u2013\nOj, jak z\u0142apie bab\u0119 za kark,\nB\u0119dzie mia\u0142a za czym p\u0142aka\u0107!\nTyle \u017ce za p\u00f3\u017ano ju\u017c na \u017cal i na \u0142zy!\n", "special_attrs": {"search": {"wiadomo\u015bci": [{"title": "Kim s\u0105 \"Amanci panny S\"? - Jacek Kaczmarski", "url": "http://kaczmarski.art.pl/forum/showthread.php?tid=2555&action=nextnewest", "desc": " Oct 29, 2008  \u00b7  Czy Kaczmarskiemu chodzi\u0142o o konkretne osoby, czy generalnie o wachlarz os\u00f3b zwi\u0105zanych z Solidarno\u015bci\u0105? "}, {"title": "Amanci panny S - Jacek Kaczmarski - YouTube", "url": "https://www.youtube.com/watch?v=aAO4fant-qk", "desc": " Dec 31, 2015  \u00b7  Panna \u201eS\u201d do swych amant\u00f3w nie ma szcz\u0119\u015bcia, Chocia\u017c raz po raz o krok jest od zam\u0119\u015bcia. Lecz, co z kt\u00f3rym si\u0119 obejmie, Ledwie go umie\u015bci w\u00a0... "}, {"title": "Amanci Panny \u201eS\u201d - tekst i akordy - Piosenka z tekstem", "url": "https://www.piosenkaztekstem.pl/opracowanie/jacek-kaczmarski-amanci-panny-s/", "desc": " Apr 26, 2012  \u00b7  Chocia\u017c raz po raz o krok jest od zam\u0119\u015bcia. Uczu\u0107 tyle co w pretensjach, albo w pi\u0119\u015bciach. Dalej wi\u0119c przygrzewa\u0107 mu \u2013 a on j\u0105 zi\u0119bi\u0107. Chocia\u017c\u00a0... "}, {"title": "Interpretacja wiersza Kaczmarskiego - Ksi\u0105\u017cki - Forum dyskusyjne", "url": "https://forum.gazeta.pl/forum/w,151,17558106,17558106,Interpretacja_wiersza_Kaczmarskiego.html", "desc": " Nov 11, 2004  \u00b7  Bardzo prosz\u0119 o pomoc w interpretacji wiersza Kaczmarskiego \"Powr\u00f3t sentymentalnej panny S\". Ewentualnie - gdzie tak\u0105 interpretacje mo\u017cna "}, {"title": "[PDF] Jacka Kaczmarskiego zmagania - University of Silesia", "url": "https://opus.us.edu.pl/docstore/download/USLad975861966f4f2685600c39dc655a3d/Czaja_hardy_jacka_kaczmarskiego_zmagania.pdf?entityType=book", "desc": " Feb 6, 2024  \u00b7  W 1995 roku powstaje utw\u00f3r Amanci Panny \u201eS\u201d (MN, 681\u2013682), rozli- czenie z \u00f3wczesn\u0105 \u201eSolidarno\u015bci\u0105\u201d i lud\u017ami, kt\u00f3rzy j\u0105 niszcz\u010558: Panna \u201eS\u00a0... "}, {"title": "10 lat temu zmar\u0142 Jacek Kaczmarski. By\u0142 'diabli, czy\u015b\u0107cowy i boski'", "url": "https://wyborcza.pl/7,75410,15772459,10-lat-temu-zmarl-jacek-kaczmarski-byl-diabli-czysccowy-i.html", "desc": " Apr 10, 2014  \u00b7  \" Z najlepszymi \u017cyczeniami dla pana Dudy: Amanci Panny \"S\" (fragmenty): Panna \"S\" do swych amant\u00f3w nie ma szcz\u0119\u015bcia, Chocia\u017c raz po raz o krok\u00a0... "}], "co to": [{"title": "", "url": "https://www.kaczmarski.art.pl/tworczosc/wiersze/amanci-panny-s/", "desc": " Artist "}, {"title": "Kim s\u0105 \"Amanci panny S\"? - Jacek Kaczmarski", "url": "http://kaczmarski.art.pl/forum/showthread.php?tid=2555&action=nextnewest", "desc": " Oct 29, 2008  \u00b7  W ramach pr\u00f3by interpretacji: kim s\u0105 \"Amanci Panny S\"? Czy Kaczmarskiemu chodzi\u0142o o konkretne osoby, czy generalnie o wachlarz os\u00f3b zwi\u0105zanych z\u00a0... "}, {"title": "Amanci Panny S - Jacek Kaczmarski TEKST - YouTube", "url": "https://www.youtube.com/watch?v=m0BiHPyQaqo", "desc": " Apr 15, 2024  \u00b7  Tytu\u0142: Amanci Panny S Wykonawca: Jacek Kaczmarski Album: Pochwa\u0142a \u0141otrostwa Rok wydania: 1997 Tekst: Panna S do swych amant\u00f3w nie ma\u00a0... "}, {"title": "04 Jacek Kaczmarski - Amanci panny S. (Pochwa\u0142a \u0142otrowstwa 1995)", "url": "https://www.youtube.com/watch?v=J6Qq-itCb5o", "desc": " Apr 9, 2022  \u00b7  Utw\u00f3r \"Amanci panny S.\" pochodzi z albumu studyjnego \"Pochwa\u0142a \u0142otrostwa\" Jacka Kaczmarskiego wydanego w 1997 roku przez wytw\u00f3rni\u0119 Pomaton\u00a0... "}, {"title": "Amanci panny S. - song and lyrics by Jacek Kaczmarski | Spotify", "url": "https://open.spotify.com/track/4f9ZoOhm07yO6GJl8JXhEp", "desc": " Listen to Amanci panny S. on Spotify. Song \u00b7 Jacek Kaczmarski \u00b7 2000. "}, {"title": "Amanci Panny \u201eS\u201d - tekst i akordy - Piosenka z tekstem", "url": "https://www.piosenkaztekstem.pl/opracowanie/jacek-kaczmarski-amanci-panny-s/", "desc": " Apr 26, 2012  \u00b7  Chocia\u017c raz po raz o krok jest od zam\u0119\u015bcia. Uczu\u0107 tyle co w pretensjach, albo w pi\u0119\u015bciach. Nie mie\u015bci\u0142o si\u0119 w ich przem\u0105drza\u0142ych pa\u0142ach. "}]}, "yt_search": [{"url": "https://www.youtube.com/watch?v=aAO4fant-qk", "title": "Amanci panny S - Jacek Kaczmarski - YouTube"}, {"url": "https://www.youtube.com/watch?v=GzxeaC896mU", "title": "Kaczmarski - Arka Noego - YouTube"}, {"url": "https://www.youtube.com/watch?v=CnAtFp-L-O0", "title": "Amanci panny S. - YouTube"}], "rating": "Woman no find good mate. Many man, all bad. Some man want talk, no feel. Some man want trade woman for thing. Some man have wife, many small human. One man dance with man, no woman. Woman want big house, good life, but no get. One man strong, but lie, take woman's shiny rock. Woman no lucky. Poem many words, hard understand some. Poem make head thump-thump, but story sad like mammoth stuck in tar. Poem about looking, but no find.\n\nPoem 4/10.\n"}, "id": "12", "special": true}