{"name": "Bunt", "link": "https://www.kaczmarski.art.pl/tworczosc/wiersze/bunt/", "year": "1980", "text": "Podnosz\u0119 wzrok na ciebie prze\u015bladowco\nA co to znaczy podnie\u015b\u0107 wzrok \u2013 sam najlepiej wiesz\nBo niewolnika wzrok przykuty jest do r\u0105k\nA niewolnika r\u0105k si\u0119 strze\u017c!\nPodnosz\u0119 wzrok na ciebie prze\u015bladowco\nKiedy z balkonu do nas \u0142agodne s\u0142owa \u015blesz\nPodnosz\u0119 g\u0142os na ciebie prze\u015bladowco\nOd niego zadr\u017cy z pr\u00f3chna mur i cia\u0142a twego ple\u015b\u0144\nBo niewolnika g\u0142os prawd\u0119 ci powie wprost\nA takiej prawdy wprost si\u0119 strze\u017c!\nPodnosz\u0119 g\u0142os na ciebie prze\u015bladowco\nKiedy w pos\u0142usznej pracy rytmiczn\u0105 \u015bpiewam pie\u015b\u0144\nPodnosz\u0119 d\u0142o\u0144 na ciebie prze\u015bladowco\nA moja podniesiona d\u0142o\u0144 jest uzbrojona w gniew\nI tarcz\u0119 mam i miecz i pewno\u015b\u0107 dzi\u015b mam te\u017c\n\u017be zaraz poleje si\u0119 krew\nPodnosz\u0119 d\u0142o\u0144 na ciebie prze\u015bladowco\nGdy w brawach patrzysz na mnie z trybun i g\u0142odny czeka lew\n", "special_attrs": {}, "id": "83", "special": false}