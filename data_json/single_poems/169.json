{"name": "Hej, wybija\u0107 z beczek szpunty\u2026", "link": "https://www.kaczmarski.art.pl/tworczosc/wiersze/hej-wybijac-z-beczek-szpunty/", "year": "1994", "text": "Hej, wybija\u0107 z beczek szpunty,\nPali\u0107 w piecach, stroi\u0107 dziwki!\nMarynarze wioz\u0105 funty,\nBy je wyda\u0107 na rozrywki!\nWysuszone maj\u0105 krtanie \u2013\nChciwi kobiet, \u017c\u0105dni draki.\nHej, szykujcie si\u0119, mieszczanie,\nNa zarobki i siniaki!\nReje na masztach, \u017cagle na rejach!\nSerca zaw\u0142aszcza nowa nadzieja!\nDobra nowina, przychylny pr\u0105d \u2013\nKiedy marynarz wraca na l\u0105d!\n\u017bagle na masztach, cia\u0142o na sznurze!\nTo przysz\u0142o\u015b\u0107 nasza, nasze podr\u00f3\u017ce!\n\u015awi\u0119tujmy obu w\u0119dr\u00f3wek kres,\nDzi\u0119kujmy Bogu, \u017ce jest \u2013 jak jest!\n", "special_attrs": {}, "id": "169", "special": false}