{"name": "Afganistan", "link": "https://www.kaczmarski.art.pl/tworczosc/wiersze/afganistan/", "year": "29.12.1988", "text": "(za A. Mickiewiczem)\nSk\u0105d Rosjanie wracali? Z historycznej wycieczki,\nWie\u017ali tryumfy wstydliwe, kryli nie\u0142adne \u0142upy.\nA co po nich zosta\u0142o? Buzuj\u0105ca po\u017coga,\nSplugawione \u015bwi\u0105tynie, dzieci, gruzy i trupy.\nChwalmy ich, \u017ce wracaj\u0105 u\u017cy\u017aniwszy popio\u0142em\nZiemie pr\u00f3\u017cnych owoc\u00f3w ludzkiej troski i pracy.\nSk\u0105d-by-kolwiek wracali, bijmy Rosjanom czo\u0142em,\nP\u00f3ki ten odwr\u00f3t \u2013 powrotu \u2013 nie znaczy.\n", "special_attrs": {}, "id": "7", "special": false}