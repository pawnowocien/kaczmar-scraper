{"name": "Hymn wieczoru kawalerskiego, czyli \u017cale polonistycznych degenerat\u00f3w", "link": "https://www.kaczmarski.art.pl/tworczosc/wiersze/hymn-wieczoru-kawalerskiego-czyli-zale-polonistycznych-degeneratow/", "year": "3.2.1979", "text": "Staszkowi Led\u00f3chowskiemu\nBierzesz przyjacielu \u017con\u0119\nTwoja sprawa i tw\u00f3j los\nNie we\u017amiemy ci\u0119 w obron\u0119\nAle rzu\u0107 przez rami\u0119 grosz\nBy si\u0119 zesz\u0142y nasze drogi\nJak si\u0119 zesz\u0142y raz\nChocia\u017c inne wielbi\u0105c bogi\nB\u0119dziesz dawa\u0142 w gaz\nA my damy bani\u0119\nA my damy w szyj\u0119\nCz\u0142owiek z pawiem na kolanie\nDowie si\u0119 \u017ce \u017cyje\nBaw si\u0119 teraz ile wlezie\nPij i rzygaj p\u00f3ki si\u0142\n\u017beby\u015b kiedy\u015b m\u00f3g\u0142 powiedzie\u0107\nAle sobie cz\u0142owiek \u017cy\u0142\nCo mi tam czerwone wino\nI w ba\u017cancie \u015brut\nByli kumple i dziewczyna\nBy\u0142o w\u00f3dy w br\u00f3d\nA my damy bani\u0119\nA my damy w szyj\u0119\nCz\u0142owiek z pawiem na kolanie\nDowie si\u0119 \u017ce \u017cyje\nCzasem wymkniesz si\u0119 z pieleszy\nBy Smirnoffa wypi\u0107 litr\nPu\u015bci\u0107 pawia i si\u0119 cieszy\u0107\n\u017be tak l\u015bni skoro \u015bwit\nTak tam oni teraz \u017cyj\u0105\nWestchniesz patrz\u0105c w s\u0142o\u0144ca wsch\u00f3d\nPolitur\u0119 pewnie pij\u0105\nNie zaginie polski r\u00f3d\nA my damy bani\u0119\nA my damy w szyj\u0119\nCz\u0142owiek z pawiem na kolanie\nDowie si\u0119 \u017ce \u017cyje\nWreszcie si\u0119 przestaniesz smuci\u0107\nI nie patrz\u0105c wi\u0119cej w ty\u0142\nZ ko\u0144ca \u015bwiata do nas wr\u00f3cisz\nBo cz\u0142ek wraca tam gdzie pi\u0142\nB\u0119dzie wora co niemiara\nOzdobnego ptactwa moc\nI popije stara wiara\nDrug\u0105 trzeci\u0105 czwart\u0105 noc\nA my damy bani\u0119\nA my damy w szyj\u0119\nCz\u0142owiek z ptakiem na kolanie\nZdziwi si\u0119 \u017ce \u017cyje\n", "special_attrs": {}, "id": "173", "special": false}