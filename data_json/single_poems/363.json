{"name": "O zachowaniu przy stole", "link": "https://www.kaczmarski.art.pl/tworczosc/wiersze/o-zachowaniu-przy-stole/", "year": "24.10.1993", "text": "(za J. Kitowiczem)\nPolski st\u00f3\u0142 zastawiony. Na chor\u0105gwi obrusach\nPotu, patoki, posoki \u2013 tysi\u0105cletni l\u015bni haft.\n\u015aniada\u0142 na nim kr\u00f3l, kanclerz, ksi\u0105dz, parobek i husarz,\nNici Turczyn dostarczy\u0142, Niemiec doda\u0142 warsztat i kraft.\nLitwin podszy\u0142 uporem Lach\u00f3w niefrasobliwo\u015b\u0107\nDzik\u0105 serca t\u0119sknot\u0119 Kozak wni\u00f3s\u0142, smutek \u2013 \u017byd;\nW\u0142och \u0142aci\u0144skie sentencje wpl\u00f3t\u0142 w tkanin\u0119 cierpliw\u0105,\nEstetyczny z cyrylic\u0105 wywo\u0142uj\u0105c tym zgrzyt.\nPenelopa narod\u00f3w \u2013 co utka\u0142a to pru\u0142a,\nZalotnik\u00f3w zach\u0142anno\u015b\u0107 dope\u0142ni\u0142a jej los;\nZanim prac\u0119 podj\u0119\u0142a Dejanira nieczu\u0142a\nSzyj\u0105c giez\u0142a \u015bmiertelne rzeszom Herkules\u00f3w \u2013 na stos.\nNa \u017ca\u0142obno-rubasznym wi\u0119c ucztujem brokacie,\nGdy ze s\u0142omy zza cholew dobywamy swych \u0142ych!\nMo\u017ce nie tak jak drzewiej, nie obficiej, bogaciej\nLecz \u2013 na swoim si\u0119gamy do kielich\u00f3w i mich!\nWielki budz\u0105 apetyt \u015bwie\u017cego pa\u0144stwa pasztety,\nKrzepki kordia\u0142 szaleju ciska iskr\u0119 w dusz chrust!\nRozgryzamy na miazg\u0119 krwawych kiszek konkrety\nA na wety \u2013 ko\u015bcio\u0142a ko\u0142acz podnosimy do ust.\nNa subtelne bebechy zbyt tre\u015bciwa to strawa,\nW \u0142by, gdzie m\u00f3zg si\u0119 przelewa \u2013 nie nalejesz po brzeg!\nTorsy w torsjach trzepocz\u0105 na z\u0142ocistych zastawach,\nZ rybich warg \u2013 farszu kartacz, w zadach z hukiem pruje si\u0119 \u015bcieg!\nBra\u0107mi wzgardzi, kto z gard\u0142a pu\u015bci sok na uboczu:\nNie odzyska pozycji w towarzystwie ich mord;\nZajm\u0105 wnet jego miejsce, gdy si\u0119 tylko z krzes\u0142a wytoczy\nPo\u017c\u0105dliwe \u017co\u0142\u0105dki z chrapk\u0105 na wy\u017cerk\u0119 na borg.\nNieudana to uczta co si\u0119 ko\u0144czy przytomnie,\nJe\u015bli go\u015bcie w otch\u0142ann\u0105 nie zapadn\u0105 si\u0119 g\u0142\u0105b,\nKiedy jeden za drugim zdo\u0142a sobie przypomnie\u0107\nKomu nak\u0142ad\u0142 po pysku, kto mu z\u0142ama\u0142 nos, wybi\u0142 z\u0105b.\nZatem jedzmy i pijmy, korzystajmy z okazji\nBo B\u00f3g wie kiedy znowu sam nakryje si\u0119 st\u00f3\u0142!\nB\u0119d\u0105 o nas pami\u0119ta\u0107 w Europie i w Azji\nJak si\u0119 biesi docze\u015bnie, kto histori\u0105 si\u0119 stru\u0142!\nEuropa i Azja! Miazmat\u00f3w ma\u0142mazja!\nKaruzela i rze\u017ania! Paysage id\u00e9al!\nHipokryzja finezji! Na amnezj\u0119 \u2013 fantazja!\nDzie\u0144 za dniem zmartwychwstanie \u2013 msza, pokuta \u2013 i bal!\n", "special_attrs": {"search": {"wiadomo\u015bci": [{"title": "\u201eO zachowaniu si\u0119 przy stole\u201d Przec\u0142awa S\u0142oty - Bryk.pl", "url": "https://www.bryk.pl/wypracowania/jezyk-polski/sredniowiecze/2713-o-zachowaniu-sie-przy-stole-przeclawa-sloty.html", "desc": " Nale\u017cy uwa\u017ca\u0107 na swoje zachowanie, nie wybrzydza\u0107, nie narzeka\u0107 ostentacyjnie, nie si\u0119ga\u0107 przez ca\u0142y st\u00f3\u0142, wzgl\u0119dnie poprosi\u0107 kogo\u015b o podanie co odleglejszych\u00a0... "}, {"title": "O zachowaniu si\u0119 przy stole - analiza i interpretacja - klp.pl", "url": "https://klp.pl/sredniowiecze/a-6375.html", "desc": " Wiersz o zachowaniu si\u0119 przy stole to jeden z najcenniejszych zabytk\u00f3w literatury staropolskiej. Jest to pierwszy znany polski utw\u00f3r o tematyce \u015bwieckiej. Do\u00a0... "}, {"title": "Zachowanie przy stole - sprawd\u017a podstawowe zasady! - Plateria.pl", "url": "https://plateria.pl/zachowanie-przy-stole-sprawdz-podstawowe-zasady/", "desc": " Nie opieraj si\u0119 na \u0142okciach, nie le\u017c, nie baw si\u0119 sztu\u0107cami. Powstrzymaj si\u0119 tak\u017ce od wybijania rytmu palcami (nawet, je\u015bli w g\u0142owie siedzi Ci piosenka z radia! "}, {"title": "O zachowaniu si\u0119 przy stole \u2013 Wikipedia, wolna encyklopedia", "url": "https://pl.wikipedia.org/wiki/O_zachowaniu_si%C4%99_przy_stole", "desc": " siedzie\u0107 na wyznaczonym miejscu, \u00b7 umy\u0107 palce nim si\u0119gnie si\u0119 po jedzenie, \u00b7 wyciera\u0107 usta, \u00b7 zabawia\u0107 damy, \u00b7 podsuwa\u0107 im p\u00f3\u0142miski z co lepszymi sztukami jad\u0142a. "}, {"title": "Savoir vivre przy stole - jak si\u0119 zachowa\u0107 i co wolno | Winiary", "url": "https://www.winiary.pl/porady/savoir-vivre-przy-stole-zwzp/", "desc": " Mo\u017cna te\u017c pobawi\u0107 si\u0119 w wierszyki, u\u0142atwiaj\u0105ce zapami\u0119tanie u\u0142o\u017cenia sztu\u0107c\u00f3w na stole. Na przyk\u0142ad \u201eN\u00f3\u017c przy \u0142y\u017cce tu\u017c, tu\u017c\u201d. Albo \u201ePo prawej stronie n\u00f3\u017c przy\u00a0... "}, {"title": "Zasady savoir-vivre przy stole - jak si\u0119 zachowa\u0107 zgodnie z etykiet\u0105?", "url": "https://gotowanie.onet.pl/porady/zasady-savoir-vivre-przy-stole-jak-sie-zachowac-zgodnie-z-etykieta/3048213", "desc": " Dec 23, 2022  \u00b7  Jak si\u0119 zachowa\u0107 przy \u015bwi\u0105tecznym stole? Sprawd\u017a, czy znasz zasady savoir-vivre! [QUIZ] \u00b7 1. W jaki spos\u00f3b nale\u017cy je\u015b\u0107 ryb\u0119? \u00b7 2. Kiedy nale\u017cy\u00a0... "}], "co to": [{"title": "O zachowaniu si\u0119 przy stole \u2013 Wikipedia, wolna encyklopedia", "url": "https://pl.wikipedia.org/wiki/O_zachowaniu_si%C4%99_przy_stole", "desc": " Utw\u00f3r ten jest najstarszym zabytkiem polskiej poezji \u015bwieckiej i jednym z pierwszych tekst\u00f3w, w kt\u00f3rym autor pozostawi\u0142 po sobie podpis. "}, {"title": "\u201eO zachowaniu si\u0119 przy stole\u201d Przec\u0142awa S\u0142oty - Bryk.pl", "url": "https://www.bryk.pl/wypracowania/jezyk-polski/sredniowiecze/2713-o-zachowaniu-sie-przy-stole-przeclawa-sloty.html", "desc": " Istotnym elementem utworu jest wprowadzony do\u0144 humor. So\u0142ota poucza swoich odbiorc\u00f3w o tym, czego czyni\u0107 nie powinni i jak si\u0119 zachowa\u0107, by nie uchybi\u0107\u00a0... "}, {"title": "O zachowaniu si\u0119 przy stole - J\u0119zyk polski - Opracowania.pl", "url": "https://opracowania.pl/opracowania/jezyk-polski/o-zachowaniu-sie-przy-stole,oid,376", "desc": " Temat utworu nawi\u0105zuje do zachodz\u0105cych na prze\u0142omie wiek\u00f3w przemian spo\u0142eczno-obyczajowych, kt\u00f3re przynios\u0142y zmian\u0119 obyczaj\u00f3w i wzrost znaczenia kobiet w \u017cyciu\u00a0... "}, {"title": "Savoir-vivre przy stole \u2013 najwa\u017cniejsze zasady dobrych manier", "url": "https://homeandpassion.pl/blog/savoir-vivre-przy-stole?srsltid=AfmBOoozJwKM-ZfosA_qcLYFfOsvHbwH-s06h21Rrhwo2VfaFSkPdBuH", "desc": " Na co uwa\u017ca\u0107 \u2013 10 najwa\u017cniejszych zasad dobrego zachowania przy stole \u00b7 1. Pozw\u00f3l jedzeniu samemu wystygn\u0105\u0107 \u2013 nie dmuchaj! \u00b7 2. U\u017cywaj sztu\u0107c\u00f3w od zewn\u0105trz \u00b7 3. "}, {"title": "Poznaj zasady dobrego zachowania przy stole - Teka", "url": "https://www.teka.com/pl-pl/inspiracja/gotowanie/zasady-dobrego-zachowania-przy-stole/", "desc": " May 26, 2018  \u00b7  Zachowanie przy stole. Nie powiniene\u015b m\u00f3wi\u0107 z pe\u0142nymi ustami ani gestykulowa\u0107 ze sztu\u0107cami w d\u0142oniach. Nie wypada kr\u0119ci\u0107 si\u0119, drapa\u0107, ani\u00a0... "}, {"title": "O zachowaniu si\u0119 przy stole - Wiki\u017ar\u00f3d\u0142a, wolna biblioteka", "url": "https://pl.wikisource.org/wiki/O_zachowaniu_si%C4%99_przy_stole", "desc": " May 29, 2017  \u00b7  Utw\u00f3r napisany przed 1415, autorstwo nieznane. Niekt\u00f3rzy badacze przypuszczaj\u0105, \u017ce by\u0142 nim Przec\u0142aw S\u0142ota. Uwaga! "}]}, "yt_search": [{"url": "https://www.youtube.com/watch?v=wGdPFpxxPW4", "title": "15  O zachowaniu si\u0119 przy stole Jacek Kaczmarski - YouTube"}, {"url": "https://www.youtube.com/watch?v=-52B6QH_6QE", "title": "Jacek Kaczmarski - O zachowaniu przy stole - YouTube"}, {"url": "https://www.youtube.com/watch?v=nSeALAOn7WM", "title": "Kaczmarski, \u0141api\u0144ski - \"O zachowaniu przy stole\" (Warszawa'94) - YouTube"}], "rating": "Big poem. Many words, some hard. Poem talk about Polish table, food, and history. Long time ago, kings, priests, all eat together. Many people help make table, cloth, food. Poem say eat and drink much, be strong. Remember fight, struggle. Other lands, far away, will see. Good eat make happy, strong fight make proud. Poem make think of big feast, then big fight. Poem strong like bear, but confusing like dark cave. 7/10.\n"}, "id": "363", "special": true}