{"name": "W deszczu gwiazd\u2026", "link": "https://www.kaczmarski.art.pl/tworczosc/wiersze/w-deszczu-gwiazd/", "year": "15.8.1993", "text": "W deszczu gwiazd nieszcz\u0119\u015bcie \u2013 lub Dobra Nowina.\nWypatrujmy oczy \u2013 k\u0119dy kt\u00f3ra spada:\nSzukamy Stajenki, gdzie kwili Dziecina,\nTrafiamy na po\u017car w obej\u015bciu s\u0105siada.\nNie tam odkupienie, gdzie meteor \u015bwieci\nNad pochylonymi g\u0142owami w koronach,\nLecz w ka\u017cdym z nowo narodzonych dzieci,\nNim w mroku po\u017cyje i bez Krzy\u017ca skona.\nNie zdobi o\u0142tarza bezbarwna Ikona,\nO gwiazdach bez blasku \u2013 nie pisz\u0105 poeci,\nNie wzbudza ekstazy prawda \u2013 przyrodzona.\n", "special_attrs": {}, "id": "619", "special": false}