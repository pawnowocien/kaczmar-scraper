{"name": "Ballada o gruzi\u0144skim rogu", "link": "https://www.kaczmarski.art.pl/tworczosc/wiersze/ballada-o-gruzinskim-rogu/", "year": "1975", "text": "W ciemno\u015bciach l\u015bni bawoli r\u00f3g\nZ resztkami krwi sprzed tysi\u0105cleci.\nSrebrem zalano ostrze mu\nI t\u0119po i tandetnie \u015bwieci.\nKrew wsi\u0105k\u0142a w barw\u0119 nie jest krwi\u0105,\nCo ciek\u0142a z ran zadanych wrogom.\nSrebro zas\u0142ania ran\u0119 t\u0105,\nGdzie odr\u0105bano \u0142eb od rogu.\nJu\u017c nie uderzy. B\u0119dzie l\u015bni\u0107.\nNikomu nie nap\u0119dzi strachu.\nA ten kto z niego b\u0119dzie pi\u0107 \u2013\nW winie poszuka krwi zapachu.\nOdnajdzie go na si\u00f3dmym dnie\nI zad\u0105\u0107 zechce w r\u00f3g, a potem\nO srebro skrwawi usta swe\nI zwali si\u0119 pod st\u00f3\u0142 z be\u0142kotem.\n", "special_attrs": {}, "id": "42", "special": false}