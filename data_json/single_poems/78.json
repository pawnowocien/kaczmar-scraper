{"name": "Birkenau", "link": "https://www.kaczmarski.art.pl/tworczosc/wiersze/birkenau/", "year": "1981", "text": "(wg obrazu J. Krawczyka)\nPorz\u0105dny w pryzmach marnuje si\u0119 opa\u0142\nI zimny komin zb\u0119dne ma przestoje\nMizerne niebo czeka na sw\u00f3j pokarm\nT\u0142uste ob\u0142oki s\u0142odkich sw\u0105d\u00f3w zwoje\nSkrz\u0119tni palacze gdzie\u015b si\u0119 zapodziali\nWystyg\u0142y ruszta popi\u00f3\u0142 tuli glina\nI w bezcielesnym milczeniu umarli\nS\u0142uchaj\u0105 j\u0119k\u00f3w g\u0142odnego komina\nPo ustalonych raz na zawsze drogach\nP\u0142ynie nad nimi \u015blepe oko Boga\n", "special_attrs": {}, "id": "78", "special": false}