{"name": "Jan Kochanowski", "link": "https://www.kaczmarski.art.pl/tworczosc/wiersze/jan-kochanowski/", "year": "2.10.1992", "text": "Tak nas Panie obdarzasz, w\u017cdy nam zawsze ma\u0142o \u2013\nZa nic mamy \u2013 co mamy, wi\u0119cej by si\u0119 chcia\u0142o.\nA przecie\u017c ni nam \u017cycia, ni geniuszu starcza\nBy skorzysta\u0107 z bogactwa jeno duszy skarbca.\nZa to cia\u0142o gn\u0119bimy, jakby wieczne by\u0142o:\nKrwi\u0105 wojenny trud p\u0142aci, potem zrasza mi\u0142o\u015b\u0107;\nA\u017c i w ko\u0144cu niezdatne do snu ni kielicha;\nTrzeszczy, cieknie i t\u0119chnie, wzdyma si\u0119 i wzdycha.\nNie zachwyc\u0105 ju\u017c nas wtedy szczodre dary bo\u017ce,\nBo\u015bmy kocha\u0107 to przywykli, z czego czerpa\u0107 mo\u017cem.\nP\u00f3\u017ano m\u0105dro\u015b\u0107 przychodzi\nCzego pragn\u0105\u0107 si\u0119 godzi.\nAle pr\u00f3\u017cno \u017ca\u0142owa\u0107\nCzego nie sz\u0142o zachowa\u0107.\nPrzypomina pergamin czy ciel\u0119ca sk\u00f3ra\n\u017be i drzewiej wiedziano \u2013 co dzi\u015b skrobi\u0105 pi\u00f3ra.\nKrom grosiwa i jad\u0142a, i chybkiej ob\u0142apki\nZaw\u017cdy cz\u0142eka kusi\u0142y te same zagadki.\nPo swojemu si\u0119 ka\u017cdy ze Stw\u00f3rc\u0105 pasowa\u0142,\nA co siebie nadr\u0119czy\u0142, innym krwi popsowa\u0142,\nW\u0142asnym my\u015blom nie ufa\u0142, \u017cycie sobie zbrzydzi\u0142,\nBa\u0142 si\u0119 swojego strachu i wstydu si\u0119 wstydzi\u0142,\nLubo jako my si\u0119 cieszy\u0142 \u2013 czym? \u2013 nie mia\u0142 poj\u0119cia\nI umiera\u0142 taki m\u0105dry, jak by\u0142 w czas pocz\u0119cia.\n\u017bak profesorom krzywy\nMartwych nie s\u0142ucha \u017cywy,\nNie wyci\u0105gaj\u0105 wnuki\nZ \u017cycia dziad\u00f3w nauki.\nKto cnotami znudzony, nieufny nadziei,\nSwoich krok\u00f3w niepewny \u2013 do dworu si\u0119 klei.\nTam w\u015br\u00f3d podobnych sobie mo\u017ce si\u0119 wyszumie\u0107,\nA przy tym w nic nie wierzy\u0107, niczego nie umie\u0107:\nPra\u0142at karci opoj\u00f3w \u2013 sam jeszcze czerwony,\nZ\u0142odziej potrz\u0105sa kluczem do skarbca Korony,\nKanclerz wspiera sojusze na o\u015bciennym \u017co\u0142dzie,\nA m\u0119drcy przed g\u0142upot\u0105 \u0142by schylaj\u0105 w ho\u0142dzie.\nWiem \u2013 bo by\u0142em sekretarzem u kr\u00f3la. Do czasu,\nGdy wola\u0142em si\u0119 pok\u0142oni\u0107 w\u0142adzy Czarnolasu.\nDw\u00f3r ma swoje zalety:\nPo komnatach \u2013 kobiety,\nW radach szlachta zasiada \u2013\nJeno nie ma z kim gada\u0107.\nKto i bawi\u0107 si\u0119 umia\u0142 i nie ba\u0142 si\u0119 my\u015ble\u0107,\nTemu staro\u015b\u0107 niestraszna pod lipowym li\u015bciem.\nMi\u0142o duma\u0107 w\u015br\u00f3d brz\u0119ku pszcz\u00f3\u0142 nad bytowaniem \u2013\nCzy si\u0119 zbo\u017ca wyk\u0142osz\u0105, a czy ku\u015bka stanie!\nCzy w powszechnej niezgodzie kraj si\u0119 zn\u00f3w pogr\u0105\u017cy,\nCzy si\u0119 ksi\u0119g\u0119 ostatni\u0105 w druku ujrze\u0107 zd\u0105\u017cy,\nKt\u00f3ra gwiazda na niebie moja \u2013 ta co spada,\nCzy ta nad widnokr\u0119giem, co jutrzenk\u0105 w\u0142ada?\nTylu bliskich i dalekich dzie\u0144 po dniu odchodzi,\nA ja \u017cyj\u0119 w lat bogactwie, co mi schy\u0142ek s\u0142odzi\u2026\nIm mniej ci\u0119 co dzie\u0144, miodzie \u2013\nTym mi smakujesz s\u0142odziej:\nI s\u0142o\u0144cem i ksi\u0119\u017cycem,\nRozkosz\u0105 nienasyce\u0144,\nSzczodro\u015bci\u0105 moich dni \u2013\nDzi\u0119kuj\u0119 ci.\n", "special_attrs": {"search": {"wiadomo\u015bci": [{"title": "Jan Kochanowski - \u017bycie i tw\u00f3rczo\u015b\u0107 | Artysta | Culture.pl", "url": "https://culture.pl/pl/tworca/jan-kochanowski", "desc": " Jun 30, 2019  \u00b7  Poeta, r\u00f3wnie\u017c t\u0142umacz i dramaturg. Urodzony w 1530 roku w Sycynie, zmar\u0142 w 1584 roku w Lublinie. Najwybitniejszy tw\u00f3rca polskiego Renesansu\u00a0... "}, {"title": "Najwa\u017cniejsze informacje o Janie Kochanowskim - \u017cyciorys ... - Bryk.pl", "url": "https://www.bryk.pl/wypracowania/jezyk-polski/renesans/1013130-najwazniejsze-informacje-o-janie-kochanowskim-zyciorys-tworczosc-wazne-dziela-etc.html", "desc": " Kochanowski dzia\u0142a\u0142 w okresie rozkwitu renesansu 1543-1584r. W wieku czternastu lat zacz\u0105\u0142 ucz\u0119szcza\u0107 do Akademii Krakowskiej, jednak studi\u00f3w nie uko\u0144czy\u0142. "}, {"title": "Jan Kochanowski - najwybitniejszy poeta polskiego Renesansu", "url": "https://lingwistyka.edu.pl/blog/jan-kochanowski-najwybitniejszy-poeta-polskiego-renesansu/", "desc": " Nov 9, 2020  \u00b7  Urodzi\u0142 si\u0119 oko\u0142o 1530 roku w Sycynie, zmar\u0142 22 sierpnia 1584 roku w Lublinie. Opr\u00f3cz tw\u00f3rc\u0105 poetyckim na dworze Stefana Batorego by\u0142 tak\u017ce\u00a0... "}, {"title": "Jan Kochanowski \u2013 Wikipedia, wolna encyklopedia", "url": "https://pl.wikipedia.org/wiki/Jan_Kochanowski", "desc": " Jan by\u0142 pogrobowcem, urodzi\u0142 si\u0119 po 22 sierpnia 1584, zmar\u0142 mi\u0119dzy 12 grudnia 1585 a 15 maja 1587. \u00b7 Wynika to z dw\u00f3ch przes\u0142anek. \u00b7 W literaturze przedmiotu\u00a0... "}, {"title": "Jan Kochanowski biogram", "url": "https://muzeumkochanowski.pl/informacje,jan-kochanowski", "desc": " Jan Kochanowski herbu Korwin (Corvinus), \u017cy\u0142 w latach 1530-1584. Urodzi\u0142 si\u0119 w Sycynie w ziemi radomskiej, w wojew\u00f3dztwie sandomierskim, diecezji krakowskiej.\u00a0... "}, {"title": "Jan Kochanowski \u2013 najwa\u017cniejsze wiadomo\u015bci biograficzne. - Bryk.pl", "url": "https://www.bryk.pl/wypracowania/jezyk-polski/biografie/176-jan-kochanowski-najwazniejsze-wiadomosci-biograficzne.html", "desc": " Jan Kochanowski przyszed\u0142 na \u015bwiat w 1530 roku w Sycynie (ziemia radomska). By\u0142 szlachcicem ze starego, \u015bredniozamo\u017cnego, rodu. Mia\u0142 dw\u00f3ch braci - Miko\u0142aja\u00a0... "}], "co to": [{"title": "Jan Kochanowski \u2013 Wikipedia, wolna encyklopedia", "url": "https://pl.wikipedia.org/wiki/Jan_Kochanowski", "desc": " ok. 1530 w Sycynie, zm. 22 sierpnia 1584 w Lublinie) \u2013 polski poeta epoki renesansu, t\u0142umacz, prepozyt kapitu\u0142y katedralnej pozna\u0144skiej w latach 1564\u20131574,\u00a0... "}, {"title": "", "url": "https://en.wikipedia.org/wiki/Jan_Kochanowski", "desc": " Jan Kochanowski was a Polish Renaissance poet who wrote in Latin and Polish and established poetic patterns that would become integral to Polish literary language. He has been called the greatest Polish poet before Adam Mickiewicz and one of the...   Wikipedia "}, {"title": "Jan Kochanowski - \u017bycie i tw\u00f3rczo\u015b\u0107 | Artysta | Culture.pl", "url": "https://culture.pl/pl/tworca/jan-kochanowski", "desc": " Jun 30, 2019  \u00b7  Poeta, r\u00f3wnie\u017c t\u0142umacz i dramaturg. Urodzony w 1530 roku w Sycynie, zmar\u0142 w 1584 roku w Lublinie. Najwybitniejszy tw\u00f3rca polskiego Renesansu\u00a0... "}, {"title": "Najwa\u017cniejsze informacje o Janie Kochanowskim - \u017cyciorys ... - Bryk.pl", "url": "https://www.bryk.pl/wypracowania/jezyk-polski/renesans/1013130-najwazniejsze-informacje-o-janie-kochanowskim-zyciorys-tworczosc-wazne-dziela-etc.html", "desc": " Urodzi\u0142 si\u0119 w Sycynie 1530r. Uwa\u017cany jest za tw\u00f3rc\u0119 polskiego j\u0119zyka literackiego, najwybitniejszego poet\u0119 staropolskiego. Wzni\u00f3s\u0142 rodzim\u0105 liryk\u0119 na europejski\u00a0... "}, {"title": "Jan Kochanowski biogram", "url": "https://muzeumkochanowski.pl/informacje,jan-kochanowski", "desc": " Jan Kochanowski herbu Korwin (Corvinus), \u017cy\u0142 w latach 1530-1584. Urodzi\u0142 si\u0119 w Sycynie w ziemi radomskiej, w wojew\u00f3dztwie sandomierskim,\u00a0... "}, {"title": "Jan Kochanowski - najwybitniejszy poeta polskiego Renesansu", "url": "https://lingwistyka.edu.pl/blog/jan-kochanowski-najwybitniejszy-poeta-polskiego-renesansu/", "desc": " Nov 9, 2020  \u00b7  Jan Kochanowski to polski poeta epoki renesansu. Urodzi\u0142 si\u0119 oko\u0142o 1530 roku w Sycynie, zmar\u0142 22 sierpnia 1584 roku w Lublinie. "}]}, "yt_search": [{"url": "https://www.youtube.com/watch?v=dm1ykMcE9gw", "title": "Jacek Kaczmarski - \"Jan Kochanowski\" - YouTube"}, {"url": "https://www.youtube.com/watch?v=hCc-OPnHiEk", "title": "Jacek Kaczmarski - Jan Kochanowski - YouTube"}, {"url": "https://www.youtube.com/watch?v=596m9a88gG8", "title": "Jan Kochanowski - Jacek Kaczmarski, Przemys\u0142aw Gintrowski, Zbigniew \u0141api\u0144ski - YouTube"}], "rating": "Big poem. Many words. Poem talk about life. Life give much, take much. Body get old, weak. People fight, want power. Smart people not always happy. Poet talk about king, court, not good. Poet like simple life, nature, farm. Think about life, death, stars. Poet thankful for good things. Poem make brain work. Good think, good feel. Poem good, but long. 7/10.\n"}, "id": "182", "special": true}