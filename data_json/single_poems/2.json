{"name": "1788", "link": "https://www.kaczmarski.art.pl/tworczosc/wiersze/1788-2/", "year": "12.2.1995", "text": "Ta pierwsza morska podr\u00f3\u017c do Australii!\n\u0141otry przy burtach, prostytutki w kojach \u2013\nWszyscy si\u0119 bali, \u0142kali i rzygali\nW drodze do raju. Przewrotno\u015bci Twoja\nPanie, co\u015b w jeszcze nam nieznanych planach\nMia\u0142 czarne diab\u0142y strzeg\u0105ce wybrze\u017cy\nEdenu, kt\u00f3ry przeznaczy\u0142e\u015b dla nas,\nA w kt\u00f3ry nikt, prawd\u0119 m\u00f3wi\u0105c, nie wierzy\u0142!\nCzym \u017ce\u015bmy, marni, zas\u0142u\u017cyli na to?\nTen, co zawisn\u0105\u0107 mia\u0142 za kradzie\u017c p\u0142aszcza \u2013\nP\u0142aka\u0142 nad swoj\u0105 niechybn\u0105 zatrat\u0105;\nNie widzia\u0142 Ciebie w robaczywych masztach\nStatku, co tylko by\u0142 wi\u0119zieniem nowym;\nTej, co kupczy\u0142a cia\u0142ami swych dziatek \u2013\nAni przez mgnienie nie przysz\u0142o do g\u0142owy,\n\u017be to nadziei \u2013 nie rozpaczy statek.\nNiejeden \u017co\u0142nierz z ponurej eskorty\n(Bo czym si\u0119 los ich od naszego r\u00f3\u017cni\u0142?)\nWiedzia\u0142, \u017ce nigdy ju\u017c nie ujrzy portu,\nGdzie go podejm\u0105 karczmarze us\u0142u\u017cni\nI p\u0142atne dziewki; \u017ce zabraknie rumu\nZanim do celu przygnasz okr\u0119t szparki.\nZ marynarzami pili wi\u0119c na um\u00f3r\nI \u2013 wbrew zakazom \u2013 grali o wi\u0119\u017aniarki.\nPrawda, nie wszyscy pr\u00f3by Twe przetrwali,\nAle te\u017c ci\u0119\u017cko\u015b nas do\u015bwiadcza\u0142, Panie:\nNie oszcz\u0119dza\u0142e\u015b nam wysokiej fali,\nZa kt\u00f3r\u0105 mnogim przysz\u0142o w oceanie\nZako\u0144czy\u0107 \u017cywot; innym dzi\u0105s\u0142a zgni\u0142y,\nWypad\u0142y z\u0119by, rozgorza\u0142y wrzody\u2026\nWi\u0119c znacz\u0105 nasz zielony szlak mogi\u0142y\nSzkorbutu, sza\u0142u, francuskiej choroby.\nNikt nie odnajdzie w ruchomych otch\u0142aniach\nCia\u0142 nieszcz\u0119\u015bnik\u00f3w \u2013 opr\u00f3cz Ciebie, Bo\u017ce.\nIch \u017cywot grzeszny epitafi\u00f3w wzbrania,\nLecz \u2013 ukarani. Wi\u0119c wystarczy mo\u017ce,\n\u017be\u015b si\u0119 pos\u0142u\u017cy\u0142 straszliwym przyk\u0142adem:\nOni naprawd\u0119 dotarli do piekie\u0142,\nA umieraj\u0105c nie wierzy\u0142 z nich \u017caden,\n\u017be w swym cierpieniu umiera \u2013 cz\u0142owiekiem.\nL\u0105d nam si\u0119 wyda\u0142 niego\u015bcinny, dziki;\n\u0141otr bez honoru, kobieta sprzedajna\nZ dnia na dzie\u0144 \u2013 jak si\u0119 ma sta\u0107 osadnikiem\nNieznanych \u015bwiat\u00f3w? Bo rozpozna\u0107 Raj nam\nNie by\u0142o \u0142atwo; znale\u017a\u0107 w sobie si\u0142\u0119,\nWbrew przeciwno\u015bciom, bez s\u0142owa zach\u0119ty\nBy mimo wszystko \u017cy\u0107 \u2013 nim nam odkry\u0142e\u015b\nKraj szczodry w zbo\u017ce, z\u0142oto i diamenty.\n\u0141ajdacki pomiot, \u0142otrowskie nasienie\nCzerpi\u0105c ze spichrza Twoich d\u00f3br wszelakich \u2013\nCho\u0107 tyle wiemy w\u0142asnym do\u015bwiadczeniem:\nW nas jest Raj, Piek\u0142o \u2013\nI do obu \u2013 szlaki.\n", "special_attrs": {"search": {"wiadomo\u015bci": [{"title": "1788 - Kalendarz dat - Dzieje.pl", "url": "https://dzieje.pl/kalendarz-dat/1788", "desc": " 1788 \u00b7 22.02. W Gda\u0144sku urodzi\u0142 si\u0119 Arthur Schopenhauer, niemiecki filozof, autor dzie\u0142a \u201e\u015awiat jako wola i przedstawienie\u201d. \u00b7 23.05 \u00b7 30.07 \u00b7 Teatr Stanis\u0142awowski\u00a0... "}, {"title": "Najnowsze wiadomo\u015bci z Warszawy - str 1788 | TVN Warszawa", "url": "https://tvn24.pl/tvnwarszawa/najnowsze/s-1788", "desc": " Najnowsze ; Polska Walcz\u0105ca na baseballach. \"Wz\u00f3r jak ka\u017cdy inny\" ; Niebezpieczny manewr autobusu. \"Skr\u0119ca\u0142 na czerwonym\" ; Pierwsi polscy internauci. "}, {"title": "Ku naprawie pa\u0144stwa. Reformy Sejmu Czteroletniego (1788\u20131792)", "url": "https://lublin.ap.gov.pl/popularyzacja/galerie-online/w-promieniach-majowej-jutrzenki-konstytucja-3-maja-i-jej-znaczenie/ku-naprawie-panstwa-reformy-sejmu-czteroletniego-1788-1792/", "desc": " 6 X 1788 r. pod lask\u0105 Stanis\u0142awa Ma\u0142achowskiego rozpocz\u0105\u0142 obrady sejm, nazwany Sejmem Wielkim. W dawnych ugrupowaniach politycznych dosz\u0142o do silnego\u00a0... "}, {"title": "Sejm Czteroletni albo Wielki (1788-92) - zdj\u0119cie nr 3 - Wyborcza.pl", "url": "https://wyborcza.pl/alehistoria/51,121681,18254861.html?i=2", "desc": " Uchwalenie Konstytucji 3 maja na obrazie Kazimierza Wojniakowskiego (1771/72-1812), \u015bwiadka tamtych wydarze\u0144. Mniej znany od innych artyst\u00f3w swojej epoki\u00a0... "}, {"title": "Prof. A. Chwalba: zmiany, kt\u00f3re w Rzeczypospolitej dokona\u0142y si\u0119 w ...", "url": "https://naukawpolsce.pl/aktualnosci/news%2C87617%2Cprof-chwalba-zmiany-ktore-w-rzeczypospolitej-dokonaly-sie-w-latach-1788-1790", "desc": " May 4, 2021  \u00b7  Zmiany, kt\u00f3re dokona\u0142y si\u0119 w latach 1788\u20131790, by\u0142y znakomite. Zreformowano funkcjonowanie aparatu pa\u0144stwa, opodatkowano szlacht\u0119 i\u00a0... "}, {"title": "Profesor Chwalba: zmiany, kt\u00f3re w Rzeczypospolitej dokona\u0142y si\u0119 w ...", "url": "https://www.pap.pl/aktualnosci/news%2C864610%2Cprofesor-chwalba-zmiany-ktore-w-rzeczypospolitej-dokonaly-sie-w-latach-1788", "desc": " May 3, 2021  \u00b7  Zmiany, kt\u00f3re dokona\u0142y si\u0119 w latach 1788\u20131790, by\u0142y znakomite. Zreformowano funkcjonowanie aparatu pa\u0144stwa, opodatkowano szlacht\u0119 i\u00a0... "}], "co to": [{"title": "1788 \u2013 Wikipedia, wolna encyklopedia", "url": "https://pl.wikipedia.org/wiki/1788", "desc": " 6 pa\u017adziernika \u2013 otwarcie Sejmu Czteroletniego, kt\u00f3rego dokonali marsza\u0142kowie Stanis\u0142aw Ma\u0142achowski i Kazimierz Nestor Sapieha. "}, {"title": "1788 - Kalendarz dat - Dzieje.pl", "url": "https://dzieje.pl/kalendarz-dat/1788", "desc": " 1788. 22.02. W Gda\u0144sku urodzi\u0142 si\u0119 Arthur Schopenhauer, niemiecki filozof, autor dzie\u0142a \u201e\u015awiat jako wola i przedstawienie\u201d. 23.05. W Turwii w Wielkopolsce\u00a0... "}, {"title": "Kategoria:Wydarzenia 1788 \u2013 Wikipedia, wolna encyklopedia", "url": "https://pl.wikipedia.org/wiki/Kategoria:Wydarzenia_1788", "desc": " Strony w kategorii \u201eWydarzenia 1788\u201d. Poni\u017cej wy\u015bwietlono 3 spo\u015br\u00f3d wszystkich 3 stron tej kategorii. 0\u20139. 1788 w literaturze \u00b7 1788 w polityce. F. Federalista. "}, {"title": "Wyja\u015bnij daty : 1772, 1788-92, 1791, 1792, 1793, 1794 ... - Brainly", "url": "https://brainly.pl/zadanie/7217086", "desc": " May 22, 2014  \u00b7  1772 - pierwszy rozbi\u00f3r polski 1788-1792 - sejm czteroletni 1791 - ustanowienie konstytucji 3 maja 1793 - sejm grodzie\u0144ski i zatwierdzenie\u00a0... "}, {"title": "co to za daty z historii 1782,1788,1793,1765 - Brainly.pl", "url": "https://brainly.pl/zadanie/11758655", "desc": " May 9, 2016  \u00b7  1782-wojna o niepodleg\u0142o\u015b\u0107 Stan\u00f3w Zjednoczonych 1788-obrady sejmu wielkiego 1792- II rozbi\u00f3r Polski 1765 -kr\u00f3l Stanis\u0142aw August Poniatowski\u00a0... "}, {"title": "1788 - encyklopedia.biolog.pl", "url": "https://biolog.pl/encyklopedia/?haslo=1788", "desc": " 28 kwietnia \u2013 Stany Zjednoczone: Maryland jako 7 stan wst\u0105pi\u0142 do Unii. 23 maja \u2013 Stany Zjednoczone: Karolina Po\u0142udniowa jako 8. stan przyst\u0105pi\u0142a do Unii. "}]}, "yt_search": [{"url": "https://www.youtube.com/watch?v=VtsMVI8Fles", "title": "Jacek Kaczmarski - 1788 - YouTube"}, {"url": "https://www.youtube.com/watch?v=NTNcxGVgn9I", "title": "Jacek Kaczmarski - Nasza klasa - YouTube"}, {"url": "https://www.youtube.com/watch?v=cqNzp6-F2Jg", "title": "1788 - YouTube"}], "rating": "Big boat go far water. Many bad people on boat, scared. Think go good place, but many scary things happen. Boat like jail. Soldiers on boat, sad like bad people. Many sick, teeth fall out, body hurt. Water take many bodies, gone forever. Land look bad, no like good place. Hard work, make good place from bad. Find good things in ground, make happy. Good place, bad place, all inside people. Poem many words, but say simple thing. 6/10.\n"}, "id": "2", "special": true}