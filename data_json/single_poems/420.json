{"name": "Pikieta powsta\u0144cza", "link": "https://www.kaczmarski.art.pl/tworczosc/wiersze/pikieta-powstancza/", "year": "1980", "text": "(wg obrazu M. Gierymskiego)\nDziadem w\u0119drownym jestem\nLosu swego panem\nZmienili mi t\u0119 przestrze\u0144\nW trakty wydeptane\nDzie\u0144 w dzie\u0144\nDzie\u0144 w dzie\u0144\nChodz\u0119 wielkim tropem obcych armii\nNoc w noc\nNoc w noc\nInna strona \u015bwiata \u0142uny karmi\nWiem tyle \u017ce\nBy\u0142o ich zbyt wielu by powiedzie\u0107 du\u017co\nW g\u0142os \u015bmiali si\u0119\nGdy grozi\u0142em kijem \u017ce mi \u015bwiat zakurz\u0105\nDziadem w\u0119drownym jestem\nNie znam si\u0119 na wojsku\nLecz tak niewielu przecie\u017c\nM\u00f3wi dzi\u015b po polsku\nPatrz tam\nPatrz tam\nKraj pod twoim k\u0142adzie si\u0119 spojrzeniem\nPatrz tam\nPatrz tam\nNie b\u00f3j si\u0119 za w\u0142asnym spojrze\u0107 cieniem\nGrom stamt\u0105d gna\nNad r\u00f3wnin\u0119 wichry i burzowe chmury\n\u015amier\u0107 z sob\u0105 ma\n\u015amiertelniejsz\u0105 ani\u017celi \u015bmier\u0107 z natury\nDziadem w\u0119drownym jestem\nNic wam nie doradz\u0119\nTakich jak wy t\u0142um jeszcze\nW ziemi\u0119 odprowadz\u0119\nTak jest ju\u017c stratowana\n\u017be cia\u0142 nie os\u0142ania\nPrzeminiecie ja zostan\u0119\nEmisariusz trwania\n", "special_attrs": {}, "id": "420", "special": false}