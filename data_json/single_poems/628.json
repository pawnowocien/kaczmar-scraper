{"name": "We Are the World\u2026", "link": "https://www.kaczmarski.art.pl/tworczosc/wiersze/we-are-the-world/", "year": "11.12.1988", "text": "We are the world \u2013 \u015bpiewaj\u0105 Rocka Gwiazdy\nW imieniu Afryki szkielet\u00f3w dzieci\u0119cych;\n\u2013 Jeste\u015bmy \u015bwiatem \u2013 \u015bpiewa szczerze ka\u017cdy,\nKto chce mie\u0107 udzia\u0142 w rocku stu tysi\u0119cy.\nKto telewizor ma, cho\u0107 radio w samochodzie \u2013\nDla niego ten bez zobowi\u0105za\u0144 \u017co\u0142d:\nPrzecie\u017c nie o mnie ani o ciebie chodzi,\nJeste\u015bmy \u015awiatem dzi\u015b \u2013 We are the world!\nBob Geldoff nut\u0119 na ry\u017cu pud t\u0142umaczy,\nBob Dylan \u2013 na leki \u2013 d\u017awi\u0119ki harmonijki,\nNamioty dla bezdomnych Tiny Turner za\u015bpiew znaczy\nI hekatomba \u2013 tematem melodyjki.\n\u2013 We are the world \u2013 to has\u0142o dosy\u0107 pyszne,\n\u2013 Jeste\u015bmy \u015bwiatem \u2013 a gdzie na to dowody?\nRay Charles \u2013 i owszem \u2013 On z czasem si\u0119 nie ski\u015bnie,\nLecz kto za\u015bpiewa wreszcie: Jestem Sob\u0105?!\nWszystko, co Twoj\u0105 prawd\u0105 jest, przez milion pomno\u017cone\nStaje si\u0119 tylko hymnem milion\u00f3w,\nA miliony, to tylko szereg zer,\nCo one znacz\u0105 gdy \u2013 We are the world?\nWi\u0119c tak to widzi gniewny bard ze Wschodu,\nCo przed ekranem z melancholii p\u0119ka,\nRozczarowany, \u017ce z naszych ogrod\u00f3w\nNie przetrwa wi\u0119cej \u2013 ni\u017c niez\u0142a piosenka\u2026\n", "special_attrs": {}, "id": "628", "special": false}