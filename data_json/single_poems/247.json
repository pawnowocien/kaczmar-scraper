{"name": "Latarnie", "link": "https://www.kaczmarski.art.pl/tworczosc/wiersze/latarnie/", "year": "1979", "text": "Latarnie po\u0142\u0105czone przewodami wzd\u0142u\u017c ulicy rz\u0119dem tkwi\u0105\nA noce coraz cz\u0119stsze i ciemniejsze za oknami i po bramach\nResztkami swoich bladych si\u0142 niekt\u00f3re tylko z latar\u0144 dzi\u015b si\u0119 tl\u0105\nInne zgaszono albo z czasem zgas\u0142y same\nNic nie o\u015bwietla tego co wieczorem na ulicach dzieje si\u0119\nNa rogu gdzie milicjant stoi jedna lampa \u015bwieci dla pozoru\nJedyne co rozja\u015bnia mrok to z suteryny nocne lampki dwie\nI z wszystkich okien t\u0119py blask telewizor\u00f3w\nJa\u015bniej\u0105 obce miasta \u015bwiat\u0142em wzi\u0119tym sponad naszych ciemnych g\u0142\u00f3w\nI wzrok kieruje si\u0119 z ciemno\u015bci tam gdzie wida\u0107 wszystko jak na d\u0142oni\nA tu gdzie nic nie wida\u0107 s\u0142ycha\u0107 z mroku serie popl\u0105tanych s\u0142\u00f3w\nI jedno przywidzenie drugie goni\nLatarnie po\u0142\u0105czone przewodami wzd\u0142u\u017c ulicy rz\u0119dem tkwi\u0105\nA noce coraz cz\u0119stsze i ciemniejsze a wieczory te\u017c nie lepsze\nPijanym i pobitym m\u00f3wi\u0105 niepotrzebne latar\u0144 \u015bwiat\u0142a s\u0105\nTylko ich s\u0142upy \u017ceby na nich si\u0119 podeprze\u0107\n", "special_attrs": {}, "id": "247", "special": false}