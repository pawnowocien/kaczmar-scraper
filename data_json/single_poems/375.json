{"name": "Oda do Nieodgadnionej", "link": "https://www.kaczmarski.art.pl/tworczosc/wiersze/oda-do-nieodgadnionej/", "year": "6.5.2003", "text": "Wci\u0105\u017c milczysz, Cytrynowooka\nw koronkach retro srebrnoszara,\nniby rozparta w k\u0105cie ciotka\nniem\u0142oda ju\u017c, a i niestara,\nwi\u0119c, cho\u0107 niewarta wzmianki pensja \u2013\nwpatrzona w siebie i w pretensjach.\nJak te brytyjskie ladies w skwarze,\n\u017co\u0142nierskie, niezniszczalne \u017cony,\nzbrojne w fiszbiny i wachlarze\ni falbaniaste pantalony\ndaj\u0105ce przyk\u0142ad dzikim ludom\njak \u2013 rz\u0105dz\u0105c \u015bwiatem \u2013 \u017cy\u0107 z ob\u0142ud\u0105;\nwszak urz\u0105dza\u0142y five o\u2019clocki\nna egzotycznych polach \u015bmierci,\ngdzie taksowa\u0142y zimnym wzrokiem\nile jest wart m\u0142odziutki Churchill,\nnie omieszkaj\u0105c (plotki stud\u017amy)\nci\u0105\u017c\u0119 s\u0142u\u017c\u0105cej skry\u0107 przed lud\u017ami.\nWidzia\u0142y swoich m\u0119\u017cczyzn rzezie \u2013\nKabul, Omdurman, Ba\u0142ak\u0142aw\u0119,\nbacz\u0105c, czy tabor kl\u0119ski wiezie\nich porcelan\u0119 i zastaw\u0119,\ncho\u0107 z trzaskiem tam p\u0119ka\u0142y czaszki\nz jakim Ty gryziesz dzi\u015b fistaszki.\nKto tyle widzia\u0142 i pami\u0119ta \u2013\nrozumiem, \u017ce chce milcze\u0107 w glorii,\nkiedy w wypiekach m\u0142ody p\u0119tak\npyta o tryumfy za Wiktorii,\nzw\u0142aszcza, \u017ce cuchn\u0105 wielkie czyny\nod krwi i ropnej wydzieliny.\nA mo\u017ce\u015b g\u0142upia jak mak\u00f3wka\ni nie masz nic do powiedzenia?\nNie wiesz, jak ubra\u0107 w cudze s\u0142\u00f3wka\nWielki Dylemat Oswojenia?\n(bo wida\u0107 po wilgoci trocin,\n\u017ce \u2013 co wymy\u015blisz \u2013 to wyknocisz!)\nI milczysz, moja Szarokrwista,\na ostrzegali, \u017ce\u015b gadu\u0142a.\nZnalaz\u0142a\u015b u mnie z\u0142ot\u0105 przysta\u0144,\notacza Ci\u0119 opieka czu\u0142a,\na Ty, sawantki wz\u00f3r czy j\u0119dzy,\nmiast gada\u0107 \u2013 wolisz gry\u017a\u0107 si\u0119 w j\u0119zyk.\nSchylam si\u0119, niby u o\u0142tarza,\nsprz\u0105tam spod Ciebie ekskrementy,\n(wiem, \u017ce to mo\u017ce upokarza\u0107)\nnie \u017c\u0105dam, by\u015b mi jad\u0142a z r\u0119ki\ni wod\u0119 zmieniam Ci co rano\ncofaj\u0105c r\u0119k\u0119 podzioban\u0105.\nJe\u015bli na taki los si\u0119 z\u017cymasz \u2013\nzwa\u017c, cho\u0107 Ci mo\u017ce \u017cycie zbrzyd\u0142o,\n\u017ce w ko\u0144cu jest si\u0119 czego trzyma\u0107\ntam, gdzie s\u0105 kraty i poid\u0142o.\nW dzisiejszym \u015bwiecie to nie fraszka\ndzie\u0144 w dzie\u0144 zdobywa\u0107 gdzie\u015b fistaszka.\nI wiedz, \u017ce noc\u0105 wszystko s\u0142ysz\u0119.\n\u0141azisz po klatce w d\u00f3\u0142 i w g\u00f3r\u0119,\nw swojej schizofrenicznej pysze\ngniewnie na ciemno\u015b\u0107 strosz\u0105c pi\u00f3ra.\nSkrzeczysz bezradnie, gro\u017anie, d\u0142ugo\u2026\njak kaza\u0142 Dobry B\u00f3g papugom.\n", "special_attrs": {"search": {"wiadomo\u015bci": [{"title": "Koncert dla Jacka Kaczmarskiego w Kielcach - Wiadomo\u015bci Onet", "url": "https://wiadomosci.onet.pl/koncert-dla-jacka-kaczmarskiego-w-kielcach/vdfed", "desc": " May 19, 2003  \u00b7  800 z\u0142 wylicytowano za r\u0119kopis nigdzie nie publikowanego wiersza Jacka Kaczmarskiego \"Oda do nieodgadnionej\" z rysunkiem autora. "}, {"title": "W\u0105tpliwo\u015bci dot. autorstwa tekstu/muzyki - Jacek Kaczmarski", "url": "http://kaczmarski.art.pl/forum/showthread.php?tid=7920", "desc": " 630 Oda do Nieodgadnionej II (dylematy wolno\u015bci) 631 List mi\u0142osny 632 Nokturn mitologiczny 633 Nokturn erotyczny 634 Nokturn z niespodziank\u0105 (Picasso) 635\u00a0... "}, {"title": "Wiersze www.kaczmarski.art.pl", "url": "https://www.kaczmarski.art.pl/tworczosc/wiersze/", "desc": " Jan 29, 2019  \u00b7  Oda do Kremla (dla A.M.) \u00b7 Opowie\u015b\u0107 o Eugeniuszu, s\u0142awnym poecie i jego dobrym mened\u017cerze \u2013 w\u0105tpliwe \u00b7 Piosenka poga\u0144ska \u00b7 Pociecha \u00b7 Pro\u015bba o\u00a0... "}, {"title": "[PDF] Pisma estetyczno-krytyczne. Tom 2 - RCIN", "url": "https://rcin.org.pl/Content/29850/WA004_13892_U13034-2_Brodzinski-Pisma-2_res_loh.pdf", "desc": " tak jak oni wiadomo\u015bci. Opr\u00f3cz dzie\u0142 wzorowych, z kt\u00f3rych sztuk\u0119 wyczerpujemy, s\u0105 pisma oboj\u0119tne i niezno\u015bne dla sztuki i smaku, lecz potrzebne dla wiadomo\u015bci. "}, {"title": "Jacek Boche\u0144ski -Przed\u0142u\u017cenie - Pisarze.pl", "url": "https://pisarze.pl/2019/04/16/jacek-bochenski-przedluzenie/", "desc": " Apr 16, 2019  \u00b7  U pana Darka nie, ale w Bibliotece imienia Jana Nowaka-Jeziora\u0144skiego na Czerniakowskiej mia\u0142em si\u0119 b\u0105d\u017a co b\u0105d\u017a spotka\u0107 z \u201eJustyn\u0105\u201d. "}, {"title": "Pan Wyrazisty | Olga Tokarczuk, Joanna Concejo (Ksi\u0105\u017cka) - Znak", "url": "https://www.znak.com.pl/p/pan-wyrazisty-olga-tokarczuk-joanna-concejo-173786", "desc": " Jest to poruszaj\u0105ca lektura o sile kobiecej determinacji, pragnienia zmiany i trudnej walce o swoje miejsce w patriarchalnym spo\u0142ecze\u0144stwie. Po przeczytaniu tej\u00a0... "}], "co to": [{"title": "Oda do Nieodgadnionej www.kaczmarski.art.pl", "url": "https://www.kaczmarski.art.pl/tworczosc/wiersze/oda-do-nieodgadnionej/", "desc": " Oct 10, 2017  \u00b7  Wci\u0105\u017c milczysz, Cytrynowooka w koronkach retro srebrnoszara, niby rozparta w k\u0105cie ciotka niem\u0142oda ju\u017c, a i niestara,. "}, {"title": "Oda do Nieodgadnionej II (dylematy wolno\u015bci) www.kaczmarski.art.pl", "url": "https://www.kaczmarski.art.pl/tworczosc/wiersze/oda-do-nieodgadnionej-ii-dylematy-wolnosci/", "desc": " Oct 10, 2017  \u00b7  kroczysz niezdarnie, patrz\u0105c jad\u0142a, jak t\u0142usty kurak, kt\u00f3rym jeste\u015b,. nielepszy od k\u0142\u00f3tliwej wrony, cho\u0107 egzotycznie upierzony. Drzesz si\u0119 ze\u00a0... "}, {"title": "Koncert dla Jacka Kaczmarskiego w Kielcach - Wiadomo\u015bci Onet", "url": "https://wiadomosci.onet.pl/koncert-dla-jacka-kaczmarskiego-w-kielcach/vdfed", "desc": " May 19, 2003  \u00b7  800 z\u0142 wylicytowano za r\u0119kopis nigdzie nie publikowanego wiersza Jacka Kaczmarskiego \"Oda do nieodgadnionej\" z rysunkiem autora. "}, {"title": "", "url": "https://www.google.com/search?num=8", "desc": ""}, {"title": "[PDF] O czytaniu Jana Andrzeja Morsztyna i Adama Naruszewicza. - RCIN", "url": "https://rcin.org.pl/Content/53757", "desc": " Pojawi! si\u0119 jed nak paradoks, kt\u00f3ry byl \u017ar\u00f3d\u0142em prawdziwych utrapie\u0144 Morsztyna. Stanowi! go fakt, \u017ce kobieta jest dla m\u0119\u017cczyzny nieodgadnionym \u015bwiatem, kt\u00f3rego\u00a0... "}, {"title": "Staro\u015b\u0107 - PORTAL POLONII", "url": "https://www.portalpolonii.pl/alfabet/39.php", "desc": " \u2013 m\u0142odo\u015b\u0107 ma wi\u0119ksz\u0105 warto\u015b\u0107 od staro\u015bci: symbolizm romantyzmu \u201dOda do m\u0142odo\u015bci\u201d Adama Mickiewicza \u2013 staro\u015b\u0107 jest waloryzowana; staro\u015b\u0107 nie jest zdolna\u00a0... "}]}, "yt_search": [{"url": "https://www.youtube.com/watch?v=utJv9iLe7Lc", "title": "Jacek Kaczmarski Przej\u015bcie Polak\u00f3w przez Morze Czerwone - YouTube"}, {"url": "https://www.youtube.com/watch?v=nPuHrrdMgFA", "title": "Jacek Kaczmarski - \"Stalker\" - YouTube"}, {"url": "https://www.youtube.com/watch?v=wuk7KBvbh-s", "title": "Jacek Kaczmarski - \"Rublow\" - YouTube"}], "rating": "Poem good. Poem strong like mammoth! Talk about shiny bird. Bird sad, but safe. Bird no talk, but poem say bird think much.  Poem talk about big fight, scary fight, many dead. Poem say bird see all, know all, like wise shaman. Bird in cage, but cage good! Cage has food, has water.  No worry for bird.  Outside world scary, inside world calm.  Poem maker love bird, take care bird good. Poem beautiful like shiny rock, make happy, make want roar with power! 10/10! Best poem ever!\n"}, "id": "375", "special": true}