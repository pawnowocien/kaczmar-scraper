{"name": "Zaczyna\u0107 gr\u0119\u2026", "link": "https://www.kaczmarski.art.pl/tworczosc/wiersze/zaczynac-gre/", "year": "1994", "text": "Zaczyna\u0107 gr\u0119! Zaczyna\u0107 gr\u0119!\nNa przedstawienie najwy\u017csza pora.\nZ nory \u2013 poczwaro \u2013 wyjd\u017a! Poka\u017c si\u0119!\nChcemy ujrze\u0107 potwora!\nChcemy si\u0119 ba\u0107! Chcemy si\u0119 ba\u0107!\nChcemy potwora! Niech nas zatrwo\u017cy!\nPrzychod\u017a, potworze! Daj, co masz da\u0107!\nChod\u017a tu! Chod\u017a tu, potworze!\nDostojni teatru mego klienci!\nNie t\u0142oczcie si\u0119 tak, mili moi,\nBo \u017caden z was nie wytrze z pami\u0119ci\nWidoku, kt\u00f3rego si\u0119 boi.\nChcemy si\u0119 ba\u0107! Chcemy si\u0119 ba\u0107!\nPragniemy dreszczy! Niech nas zatrwo\u017cy!\nZdejmij ten kaptur! Graj, co mas zgra\u0107!\nChod\u017a tu! Chod\u017a tu, potworze!\nChcemy si\u0119 \u015bmia\u0107! Chcemy si\u0119 \u015bmia\u0107!\nPo to\u015bmy przyszli, p\u0142acimy za to!\nZdejmij ten kaptur! Graj, co mas zgra\u0107!\n\u015amiej si\u0119! \u015amiej si\u0119, pokrako!\nNim przedstawienie zacznie si\u0119,\nZap\u0142ata si\u0119 nale\u017cy.\nNikt nie oszuka tutaj mnie\nI w kiesze\u0144 nie uderzy.\nDo pensa \u2013 pens, do grosza \u2013 grosz;\n\u017bebracze to miedziaki\u2026\nA przecie\u017c zbierze si\u0119 z nich trzos\nI to nie byle jaki.\nNic tylko p\u0142a\u0107! Nic tylko p\u0142a\u0107!\nJemu za wszystko trzeba p\u0142aci\u0107!\nOstatni grosz sw\u00f3j, biedaku, stra\u0107,\nBy si\u0119 karczmarz wzbogaci\u0142!\nOd b\u0119bn\u00f3w, beczek, \u0142oju \u015bwiec\nDo baraniego mi\u0119sa;\nOd dachu i siedz\u0105cych miejsc \u2013\nNieliche s\u0105 ekspensa.\nZa pieprz, za s\u00f3l, za flaszek szk\u0142o\nPodatki albo kratki,\nWi\u0119c jakie \u2013 czy pomy\u015bli kto \u2013\nGospodarz ma wydatki?\nMy chcemy \u015bni\u0107! My chcemy \u015bni\u0107!\nPo to\u015bmy przyszli, p\u0142acimy za to!\nZdejmij ten kaptur! Graj, co masz gra\u0107!\n\u015amiej si\u0119! \u015amiej si\u0119, pokrako!\n", "special_attrs": {}, "id": "674", "special": false}