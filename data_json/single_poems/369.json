{"name": "Ob\u0142awa III (Potrzask)", "link": "https://www.kaczmarski.art.pl/tworczosc/wiersze/oblawa-iii-potrzask/", "year": "7.7.1983", "text": "Ob\u0142awy ju\u017c prze\u017cy\u0142em dwie, dzi\u0119kuj\u0119 \u2013 dosy\u0107!\nZje\u017cona sier\u015b\u0107, zb\u0142\u0105kany wzrok, zm\u0119tnia\u0142a my\u015bl!\nWci\u0105\u017c czuj\u0119 obce wonie, obce s\u0142ysz\u0119 g\u0142osy,\nI innym wilkom nie dowierzam nie od dzi\u015b!\nLecz jak\u017ce trudno jest polowa\u0107 samotnikom!\nZ \u0142ownego zwierza oczyszczono ca\u0142y las,\nPoczu\u0142em \u0142up \u2013 do ziemi g\u0142odny pysk przytykam \u2013\nWtem straszny b\u00f3l i stokro\u0107 ode\u0144 gorszy trzask!\n\u2013 Strze\u017ccie si\u0119 wilki! Strze\u017ccie si\u0119 przyn\u0119ty!\nStrze\u017ccie si\u0119 wilki! Strze\u017ccie ludzkiej \u0142aski!\nZastawi\u0142 na was wr\u00f3g zawzi\u0119ty\nPotrzaski!\nJu\u017c moja prawa \u0142apa tkwi w \u017celaznych szcz\u0119kach\nI jej nie wyrw\u0119, cho\u0107bym wszystkich u\u017cy\u0142 si\u0142,\nA kr\u00f3lik w p\u0119tli \u2013 moja zguba i przyn\u0119ta \u2013\nCzerwone oczy przera\u017cone we mnie wbi\u0142!\nAle i jemu \u015bmier\u0107 pisana \u2013 on nie winien!\nTen, co zastawi\u0142 wnyki \u2013 to dopiero wr\u00f3g!\nTo z jego marnie zgin\u0119 r\u0105k, jak zwierz\u0119 ginie!\nDostan\u0119 pa\u0142k\u0105 w \u0142eb nim warkn\u0105\u0107 b\u0119d\u0119 m\u00f3g\u0142!\n\u2013 Strze\u017ccie si\u0119 wilki! Strze\u017ccie si\u0119 przyn\u0119ty!\nStrze\u017ccie si\u0119 wilki! Strze\u017ccie ludzkiej \u0142aski!\nZastawi\u0142 na was wr\u00f3g zawzi\u0119ty\nPotrzaski!\n\u017ba\u0142osny koniec, \u015bmier\u0107 haniebna \u2013 nie dla wilka,\nNiech kr\u00f3lik mdleje w p\u0119tli, czeka na sw\u00f3j los!\nMoja pie\u015b\u0144 \u017cycia jeszcze dla mnie nie zamilk\u0142a!\nNiejedna przestrze\u0144 jeszcze m\u00f3j us\u0142yszy g\u0142os!\nNa w\u0142asnej \u0142apie szcz\u0119k zaciskam straszny uchwyt \u2013\nOna nie moja ju\u017c! W niewoli musi zgni\u0107;\nJu\u017c p\u0119ka ko\u015b\u0107 i w\u0142asnej krwi mam pe\u0142ne \u017cuchwy\u2026\nJednym szarpni\u0119ciem si\u0119 uwalniam, \u017ceby \u017cy\u0107!\n\u2013 Strze\u017ccie si\u0119 wilki! Strze\u017ccie si\u0119 przyn\u0119ty!\nStrze\u017ccie si\u0119 wilki! Strze\u017ccie ludzkiej \u0142aski!\nZastawi\u0142 na was wr\u00f3g zawzi\u0119ty\nPotrzaski!\nS\u0142uchajcie g\u0142osu Tr\u00f3j\u0142apego, cho\u0107 z daleka:\nKrew szybko wsi\u0105ka w ziemi\u0119, strach zabija czas!\nS\u0142uchajcie bracia! Wyje do was wilk \u2013 kaleka,\nTrzeba odrzuci\u0107 to, co w nas zniewala nas!\nI po dzi\u015b dzie\u0144 naganiacz, strzelec, czy k\u0142usownik,\nPrzyzwyczajony do czytania trop\u00f3w map,\nPrzez z\u0119by m\u00f3wi: \u2013 Oto jest wilk wolny! \u2013\nKiedy na \u015bniegu ujrzy \u015blady trojga \u0142ap!\n\u2013 Strze\u017ccie si\u0119 wilki! Strze\u017ccie si\u0119 przyn\u0119ty!\nStrze\u017ccie si\u0119 wilki! Strze\u017ccie ludzkiej \u0142aski!\nZastawi\u0142 na was wr\u00f3g zawzi\u0119ty\nPotrzaski!\n", "special_attrs": {"search": {"wiadomo\u015bci": [{"title": "Ob\u0142awa III (Potrzask) www.kaczmarski.art.pl", "url": "https://www.kaczmarski.art.pl/tworczosc/wiersze/oblawa-iii-potrzask/", "desc": " Oct 10, 2017  \u00b7  Ob\u0142awy ju\u017c prze\u017cy\u0142em dwie, dzi\u0119kuj\u0119 \u2013 dosy\u0107! Zje\u017cona sier\u015b\u0107, zb\u0142\u0105kany wzrok, zm\u0119tnia\u0142a my\u015bl! Wci\u0105\u017c czuj\u0119 obce wonie, obce s\u0142ysz\u0119 g\u0142osy, "}, {"title": "Ob\u0142awa III (Potrzask) (bonus) - 16 Jacek Kaczmarski - YouTube", "url": "https://www.youtube.com/watch?v=0ZR2vME0z9k", "desc": " Apr 26, 2022  \u00b7  Utw\u00f3r \u201eOb\u0142awa III (Potrzask)\u201d (bonus) NIE POCHODZI z albumu studyjnego Jacka Kaczmarskiego \u201e\u015awiadectwo\u201d \u2013 wydanego w 2006 roku przez\u00a0... "}, {"title": "Walka Jakuba z anio\u0142em i Ob\u0142awa III (potrzask) - Jacek Kaczmarski", "url": "https://kaczmarski.art.pl/forum/showthread.php?tid=626&pid=8257", "desc": " piotr_1 napisa\u0142(a): \" Pies prawdopodobnie pogryz\u0142 kobiet\u0119 ju\u017c po \u015bmierci. Badania b\u0119d\u0105 jednak kontynuowane. Trzyletni doberman znajduje si\u0119 pod obserwacj\u0105\u00a0... "}, {"title": "Moc protestu i pi\u0119knego s\u0142owa. Najwa\u017cniejsze utwory w karierze ...", "url": "https://www.tvp.pl/76879388/jacek-kaczmarski-20-rocznica-smierci-barda-historia-kariery-i-najwazniejsze-utwory", "desc": " Apr 9, 2024  \u00b7  \u201eOb\u0142awa\u201d ... Wydana w 1977 r. piosenka prawie od razu sta\u0142a si\u0119 jedn\u0105 z najwa\u017cniejszych w polskiej muzyce autorskiej. Opowiada o polowaniu na\u00a0... "}, {"title": "Ob\u0142awa (piosenka) \u2013 Wikipedia, wolna encyklopedia", "url": "https://pl.wikipedia.org/wiki/Ob%C5%82awa_(piosenka)", "desc": " Ob\u0142awa \u2013 piosenka autorstwa Jacka Kaczmarskiego, napisana w 1974. Jest to wolne t\u0142umaczenie piosenki rosyjskiego pie\u015bniarza W\u0142odzimierza Wysockiego \u041e\u0445\u043e\u0442\u0430 \u043d\u0430\u00a0... "}, {"title": "Ob\u0142awa - Jacek Kaczmarski", "url": "http://liryka-liryka.blogspot.com/2014/08/obawa-jacek-kaczmarski.html", "desc": " Nov 8, 2014  \u00b7  Wtem straszny b\u00f3l i stokro\u0107 ode\u0144 gorszy trzask! Strze\u017ccie si\u0119 wilki! Strze\u017ccie si\u0119 przyn\u0119ty! Strze\u017ccie si\u0119 wilki! Strze\u017ccie ludzkiej \u0142aski! "}], "co to": [{"title": "", "url": "https://www.youtube.com/watch?v=B3BySNYmAN0", "desc": " Artist "}, {"title": "Ob\u0142awa III (Potrzask) www.kaczmarski.art.pl", "url": "https://www.kaczmarski.art.pl/tworczosc/wiersze/oblawa-iii-potrzask/", "desc": " Oct 10, 2017  \u00b7  I ta \u201eOb\u0142awa\u201d jest, moim zdaniem, najbardziej wsp\u00f3\u0142czesna i najbardziej aktualna, z dosy\u0107 wyra\u017anym postulatem, \u017ce, aby by\u0107 wolnym, trzeba sobie\u00a0... "}, {"title": "Ob\u0142awa (piosenka) \u2013 Wikipedia, wolna encyklopedia", "url": "https://pl.wikipedia.org/wiki/Ob%C5%82awa_(piosenka)", "desc": " Ob\u0142awa jest jedn\u0105 z najbardziej znanych piosenek Jacka Kaczmarskiego. Pie\u015b\u0144 o konieczno\u015bci obrony przed niesprawiedliwym \u015bwiatem sta\u0142a si\u0119, podobnie jak Mury i\u00a0... "}, {"title": "Ob\u0142awa III (Potrzask) (bonus) - 16 Jacek Kaczmarski - YouTube", "url": "https://www.youtube.com/watch?v=0ZR2vME0z9k", "desc": " Apr 26, 2022  \u00b7  Utw\u00f3r \u201eOb\u0142awa III (Potrzask)\u201d (bonus) NIE POCHODZI z albumu studyjnego Jacka Kaczmarskiego \u201e\u015awiadectwo\u201d \u2013 wydanego w 2006 roku przez\u00a0... "}, {"title": "Jacek Kaczmarski - Ob\u0142awa III (Potrzask) - tekst piosenki na ...", "url": "https://www.tekstowo.pl/piosenka,jacek_kaczmarski,oblawa_iii__potrzask_.html", "desc": " Ob\u0142awy ju\u017c prze\u017cy\u0142em dwie, dzi\u0119kuj\u0119 - dosy\u0107! Zje\u017cona sier\u015b\u0107, zb\u0142\u0105kany wzrok, zm\u0119tnia\u0142a my\u015bl! Wci\u0105\u017c czuj\u0119 obce wonie, obce s\u0142ysz\u0119 g\u0142osy, "}, {"title": "Jacek Kaczmarski - Ob\u0142awa [tekst, t\u0142umaczenie i interpretacja piosenki]", "url": "https://www.groove.pl/jacek-kaczmarski/oblawa/piosenka/266678", "desc": " Ob\u0142awa doczeka\u0142a si\u0119 trzech kontynuacji, napisanych w latach osiemdziesi\u0105tych: Ob\u0142awa II (z helikopter\u00f3w) w 1983 roku, Ob\u0142awa III (potrzask) z 1987 roku oraz\u00a0... "}]}, "yt_search": [{"url": "https://www.youtube.com/watch?v=FyqNY10s-Fc", "title": "Ob\u0142awa III (Potrzask) - YouTube"}, {"url": "https://www.youtube.com/watch?v=LhoMXDJeTEU", "title": "Ob\u0142awa III - YouTube"}, {"url": "https://www.youtube.com/watch?v=B3BySNYmAN0", "title": "Jacek Kaczmarski - \"Ob\u0142awa III\" - YouTube"}], "rating": "Big poem. Many words. Wolf talk about trap. Wolf think trap bad. Human set trap. Wolf no like human. Wolf get caught. Wolf bite own paw off. Wolf now three paws. Wolf angry. Wolf say other wolves be careful. Wolf warn about humans, traps. Human bad, freedom good. Three-paw wolf free, but hurt.\n\nPoem make think. 6/10 good. Make sad for Wolf.\n"}, "id": "369", "special": true}