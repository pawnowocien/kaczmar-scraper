{"name": "Ballada o grze", "link": "https://www.kaczmarski.art.pl/tworczosc/wiersze/ballada-o-grze/", "year": "1974", "text": "Cokolwiek mi w \u017cyciu mym robi\u0107 wypada,\nCzy \u015bmia\u0107 si\u0119 czy p\u0142aka\u0107 czy spa\u0107,\nTo zawsze i wsz\u0119dzie ten mus na mnie spada:\nChc\u0105c nie chc\u0105c ja musz\u0119 wci\u0105\u017c gra\u0107.\nCzy witam s\u0105siada czy \u017cegnam s\u0105siada,\nCzy czyj\u0105\u015b przychylno\u015b\u0107 mie\u0107 chc\u0119 \u2013\nTo ju\u017c mi inaczej nijak nie wypada:\nJa musz\u0119 zaczyna\u0107 sw\u0105 gr\u0119\nBo ludzie mi \u017cycia nie uznaj\u0105\n(W uczucia nie wierz\u0105c ani sny)\nDop\u00f3ki si\u0119 nie przekonaj\u0105,\n\u017be gdzie\u015b w nich s\u0105 regu\u0142y gry.\nBo ludzie mi \u017cycia nie daruj\u0105\nW uczucia nie wierz\u0105c ani sny\nA\u017c fakt donios\u0142y odnotuj\u0105,\n\u017be ja przestrzegam regu\u0142 jakiej\u015b gry!!\nW grze bowiem jest jasne kto wygra\u0142, kto przegra\u0142,\nBo regu\u0142 okre\u015bla to zbi\u00f3r,\nA w \u017cyciu tak nie jest, wi\u0119c temu co nie gra\u0142 \u2013\nDyskwalifikacja i sznur.\nA nawet, cho\u0107 tego powa\u017cnie nikt nie bra\u0142,\nBy czary nie spe\u0142nia\u0107 do dna \u2013\nJest modnie przed lud\u017ami dzi\u015b gra\u0107, \u017ce si\u0119 nie gra,\nI to najtrudniejsza jest gra!\nBo ludzie mi \u017cycia nie uznaj\u0105\n(W uczucia nie wierz\u0105c ani sny)\nDop\u00f3ki si\u0119 nie przekonaj\u0105,\n\u017be gdzie\u015b w nich s\u0105 regu\u0142y gry.\nBo ludzie mi \u017cycia nie daruj\u0105\nW uczucia nie wierz\u0105c ani sny\nA\u017c fakt donios\u0142y odnotuj\u0105,\n\u017be ja przestrzegam regu\u0142 jakiej\u015b gry!\n", "special_attrs": {}, "id": "43", "special": false}