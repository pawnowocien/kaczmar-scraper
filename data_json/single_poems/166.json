{"name": "G\u00f3ry", "link": "https://www.kaczmarski.art.pl/tworczosc/wiersze/gory/", "year": "1974", "text": "I oto znik\u0142o dr\u017cenie r\u0105k\nW kr\u0105g wieczny \u015bnieg\nI oto w przepa\u015b\u0107 run\u0105\u0142 l\u0119k\nNa wiek, na wiek\nI nie ma po co w miejscu sta\u0107\nWi\u0119c i\u015b\u0107 jak w dym\nI nie ma takich szczyt\u00f3w \u015bwiat\nGdzie nie wszed\u0142bym\nW\u015br\u00f3d nieprzebytych g\u00f3rskich dr\u00f3g\nJest dla mnie ta\nW\u015br\u00f3d niezdobytych grani stu\nT\u0119 wzi\u0105\u0142em ja\nImiona tych co padli tu\nZapad\u0142y w \u015bnieg\nI nikt im nie zak\u0142\u00f3ci snu\nPr\u00f3cz mnie pr\u00f3cz mnie\nNiebieskim blaskiem lodu \u015bcian\nOblany sk\u0142on\nI cudzych \u015blad\u00f3w tajny plan\nGranicie chro\u0144\nI patrz\u0119 w marze\u0144 swoich szlak\nPowy\u017cej g\u0142\u00f3w\nI \u015bwi\u0119cie wierz\u0119 w czysty blask\n\u015anieg\u00f3w i s\u0142\u00f3w\nI nie wyma\u017ce we mnie wiek\nPewno\u015bci \u017ce\nTu zniszczy\u0107 w sobie zw\u0105tpie\u0144 \u0107m\u0119\nUda\u0142o si\u0119\n", "special_attrs": {}, "id": "166", "special": false}