{"name": "A na morzach rozbitkowie\u2026", "link": "https://www.kaczmarski.art.pl/tworczosc/wiersze/a-na-morzach-rozbitkowie/", "year": "1994", "text": "A na morzach rozbitkowie\nLosy falom powierzali,\nA po latach l\u0105d odbiera\u0142\nSkarby fali\u2026\nDla mnie dzieci marynarzy\nSwoich ojc\u00f3w g\u0142os po\u015bmiertny\nZ piask\u00f3w pla\u017c wygrzebywa\u0142y,\nBy zarobi\u0107 na cukierki\u2026\nGromadzi\u0142em i suszy\u0142em,\nW \u0142amig\u0142\u00f3wki uk\u0142ada\u0142em,\nBo co dla nich by\u0142o py\u0142em \u2013\nDla mnie jest konfesjona\u0142em.\nBo niewinno\u015b\u0107 nie istnieje,\nStryczek si\u0119 ka\u017cdemu splecie:\nNawet Pismo \u015awi\u0119te pieje \u2013\n\u201ePoszukajcie, a znajdziecie\u201d!\n", "special_attrs": {}, "id": "4", "special": false}