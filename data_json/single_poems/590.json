{"name": "Testament \u201995", "link": "https://www.kaczmarski.art.pl/tworczosc/wiersze/testament-95/", "year": "-", "text": "(za F. Villonem)\nW trzydziestym \u00f3smym roku \u017cycia\nPod koniec dwudziestego wieku,\nCo nic ju\u017c chyba do odkrycia\nNie ma ni w sobie, ni w cz\u0142owieku \u2013\nZa czarne pi\u00f3ro i atrament\nChwytam, by spisa\u0107 sw\u00f3j testament.\nZa mn\u0105 ju\u017c liczba chrystusowa\nOfiarnym koz\u0142om przypisana,\nKiedy niewinna spada g\u0142owa\nZa cudze grzechy \u2013 czyli za nas,\nBy z \u017cycia si\u0119 wymkn\u0105wszy side\u0142\nUschn\u0105\u0107 w relikwi\u0119 w\u015br\u00f3d kadzide\u0142.\nPrzede mn\u0105 dziesi\u0119\u0107 lat niepewnych,\nGdy ka\u017cdy zmierzch m\u0119\u017cczyzn\u0119 mia\u017cd\u017cy,\nOd wewn\u0105trz po\u015bpiech szarpie gniewny,\nA z nieba mu znikaj\u0105 gwiazdy.\nKt\u00f3ry to przetrwa ten \u2013 do\u017cyje\nZaszczytu, \u017ce s\u0119dziwie zgnije.\nMniej wa\u017cne \u2013 ile czasu trawisz,\nNi\u017c \u2013 z jakim trawisz go wynikiem.\nNiejedn\u0105 twarz mi los przyprawi\u0142:\nBy\u0142em ju\u017c zdrajc\u0105 i pomnikiem,\nDegeneratem, bohaterem,\nA wszystkie twarze by\u0142y szczere.\nPatrzono na mnie przez soczewki\nMi\u0142o\u015bci, z\u0142o\u015bci, interesu,\nPrzeinaczano moje \u015bpiewki,\nBy si\u0119 stawa\u0142y tym, czym nie s\u0105.\nTak u\u017cywano mnie w potrzebie\nA\u017c dziw, \u017ce jeszcze mam ciut siebie.\nPoza tym zreszt\u0105 mam niewiele.\nWp\u0142ywy przejad\u0142em i przepi\u0142em.\nCo nieco w duszy tkwi i w ciele\n(Co duszy wstr\u0119tne \u2013 cia\u0142u mi\u0142e),\nWi\u0119c nie zostawiam potomno\u015bci\nKont, akcji ani posiad\u0142o\u015bci.\nPierwszej ma\u0142\u017conce mojej, Ince,\nNim si\u0119 wyrazi o mnie szpetnie,\nZostawiam nasze wsp\u00f3lne si\u0144ce \u2013\nPami\u0105tki z wojny wieloletniej.\nJa si\u0119 przegl\u0105dam w tych orderach,\nBo to, co boli \u2013 nie umiera.\nZa\u015b drugiej mojej po\u0142owicy\nNiczego nie zapisz\u0119 za nic,\nBo cho\u0107bym nie wiem jak policzy\u0142 \u2013\nI tak mnie za rozrzutno\u015b\u0107 zgani;\nWi\u0119c nim si\u0119 zrobi kr\u00f3tkie spi\u0119cie \u2013\n\u201eKocham ci\u0119\u201d \u2013 pisz\u0119 w testamencie.\nTak\u017ce synowi memu, Kosmie\nNiewiele mam do zapisania.\nNie wiem co b\u0119dzie, gdy doro\u015bnie:\nCzy zada cios mi, czy pytania\nI pr\u00f3\u017cno mi si\u0119 dzisiaj biedzi\u0107,\nCzy znajd\u0119 na nie odpowiedzi.\nPaci zabawek nie pomno\u017c\u0119,\nA zapisuj\u0119 jej przestrog\u0119,\n\u017be cho\u0107 si\u0119 wiecznie bawi\u0107 mo\u017ce \u2013\nNie tak\u0105 jej wy\u015bni\u0142em drog\u0119.\nLecz snem nie b\u0119d\u0119 c\u00f3rki dr\u0119czy\u0142:\nZjawi si\u0119 dra\u0144, co mnie wyr\u0119czy!\nPrzykra to my\u015bl, \u017ce \u2013 gdy czterdziestk\u0119\nPoranny wieszczy reumatyzm \u2013\nTak \u0142atwo w ten testament mieszcz\u0119\nWszystkie me lary i penaty:\nGitar\u0119, ksi\u0105\u017cki i zapiski,\nButelk\u0119 po ostatniej whisky.\nNic nie zapisz\u0119 wi\u0119c Wa\u0142\u0119som,\nPawlakom, Str\u0105kom i Urbanom,\nCo codzienno\u015bci\u0105 nasz\u0105 trz\u0119s\u0105,\nA ja ich musz\u0119 strz\u0105sa\u0107 rano.\nI przyjaci\u00f3\u0142ki mej Grabowskiej\nGr\u0119 z nimi bior\u0119 za s\u0142abostk\u0119.\nZosta\u0142y jeszcze pie\u015bni. One\nJu\u017c, chc\u0119 czy nie chc\u0119, nie s\u0105 moje.\nNiech cierpi\u0105 los sw\u00f3j \u2013 raz stworzone\nNa beznadziejny b\u00f3j z ustrojem.\nSczez\u0142 ustr\u00f3j, a s\u0142owami pie\u015bni\nWci\u0105\u017c ok\u0142adaj\u0105 si\u0119 wsp\u00f3\u0142cze\u015bni.\nJa z nimi nic wsp\u00f3lnego nie mam\n(To znaczy z lud\u017ami, nie z pie\u015bniami)\nNiech sobie znajd\u0105 w\u0142asny temat\nI niech go wy\u015bpiewaj\u0105 sami.\nInaczej zdradz\u0105 wielbiciele\n\u017be nie poj\u0119li ze mnie wiele.\nPartnerzy tak\u017ce \u017ar\u00f3d\u0142em troski \u2013\nCi\u0105\u017cy przyja\u017ani kamie\u0144 m\u0142y\u0144ski:\nNiezbyt wysila\u0142 si\u0119 Gintrowski,\nNazbyt wysila\u0142 si\u0119 \u0141api\u0144ski.\nTyle\u015bmy wsp\u00f3lnie wznie\u015bli modlitw \u2013\nRozeszli\u015bmy si\u0119 bez melodii.\nW ten czas tak marny, ha\u0142a\u015bliwy,\nGdy szybki efekt my\u015bl po\u0142yka,\nCh\u00f3ralne pl\u0105cz\u0105 si\u0119 porywy,\nMuzyka wszelka w zgie\u0142ku znika.\nLecz, chocia\u017c z nieuchronnym smutkiem,\nKa\u017cdy niech swoj\u0105 nuci nutk\u0119.\nO, nie samotne to nucenie!\nAni obejrzy si\u0119 pustelnik \u2013\nZjawi\u0105 si\u0119 wielcy ocaleni\nZ historii ruszt\u00f3w i popielnic\nBy szydzi\u0107 wprz\u00f3d a potem kusi\u0107\nI do sprostania im przymusi\u0107.\nBo nie przypadkiem przeszli czy\u015bciec\nOdsiani z m\u00f3d wartkiego \u015bcieku\nPo to by istnie\u0107 (a nie b\u0142yszcze\u0107)\nI wie\u015b\u0107 dysput\u0119 o cz\u0142owieku.\nW przepyszne wci\u0105gn\u0105 ci\u0119 katusze\nNie byle jakie \u0142by i dusze.\nDyskusja z nimi wi\u0119c jest czysta.\nPodst\u0119pna tylko z naszej strony.\nCzym grozi nam antagonista\nCo przed wiekami pogrzebiony?\nA dodam jeszcze my\u015bl, \u017ce i my\nNied\u0142ugo ju\u017c b\u0119dziemy z nimi.\nTo samo pod rozwag\u0119 daj\u0119\nKochankom moim bez wyj\u0105tku:\nJak\u017ce do syta tym si\u0119 naje\u015b\u0107\nCo ko\u0144cem by\u0142o od pocz\u0105tku?\nImion rozkoszy wi\u0119c nie podam,\nBo \u017cycia ma\u0142o, czasu szkoda.\nDlatego te\u017c si\u0119 ko\u0144czy\u0107 godzi.\nNie wiem, czy jeszcze co napisz\u0119,\nLecz tylem ju\u017c wierszyde\u0142 sp\u0142odzi\u0142,\n\u017be jest czym okpi\u0107 po mnie cisz\u0119.\nZw\u0142aszcza \u017ce p\u00f3ki s\u0142o\u0144ce \u015bwieci\nWci\u0105\u017c b\u0119d\u0105 rodzi\u0107 si\u0119 poeci.\nJak ja bezczelni i bezradni\nSpragnieni grzechu i spowiedzi\nI jedn\u0105 nog\u0105 ju\u017c w zapadni,\nDociekaj\u0105cy co w nich siedzi,\nCo wci\u0105\u017c nieuchronno\u015bci przeczy,\n\u017be mo\u017ce \u017cycie jest do rzeczy.\n", "special_attrs": {"search": {"wiadomo\u015bci": [{"title": "Testament '95 - YouTube", "url": "https://www.youtube.com/watch?v=nU6Cd-rOKQM", "desc": " Nov 8, 2014  \u00b7  Provided to YouTube by Parlophone Poland Testament '95 \u00b7 Jacek Kaczmarski Pochwala Lotrostwa \u2117 The copyright in this sound recording is\u00a0... "}, {"title": "Jacek Kaczmarski sko\u0144czy\u0142by dzi\u015b 60 lat. Jego piosenki by\u0142y jak cios ...", "url": "https://wyborcza.pl/7,75410,21529987,jacek-kaczmarski-skonczylby-dzis-60-lat-jego-piosenki-byly.html", "desc": " Mar 21, 2017  \u00b7  W \u201etrzydziestym \u00f3smym roku \u017cycia\u201d w piosence \u201eTestament '95\u201d napisa\u0142: \u201ePrzede mn\u0105 dziesi\u0119\u0107 lat niepewnych, gdy ka\u017cdy zmierzch m\u0119\u017cczyzn\u0119 mia\u017cd\u017cy\u201d\u00a0... "}, {"title": "Jakie dokumenty nale\u017cy z\u0142o\u017cy\u0107 do sprawy o stwierdzenie nabycia ...", "url": "https://widzew.sr.gov.pl/jakie-dokumenty-nalezy-zlozyc-do-sprawy-o-stwierdzenie-nabycia-spadku,sd,mg,194,239.html,83", "desc": " odpis skr\u00f3cony aktu zgonu osoby zmar\u0142ej (i aktu ma\u0142\u017ce\u0144stwa, je\u017celi \u017cyje ma\u0142\u017conek zmar\u0142ego), \u00b7 wypis z orygina\u0142u testamentu notarialnego lub orygina\u0142 testamentu\u00a0... "}, {"title": "syn lub c\u00f3rka jako jedyny spadkobierca testamentowy a inne osoby ...", "url": "https://www.i-kancelaria.pl/publikacje/spadek-syn-lub-corka-jako-jedyny-spadkobierca-testamentowy-a-inne-osoby-bliskie/", "desc": " Aug 25, 2011  \u00b7  W przypadku stwierdzenia, \u017ce testament jest wa\u017cny dziedziczenie testamentowe ma pierwsze\u0144stwo przez dziedziczeniem ustawowym. ... wiadomo\u015bci\u00a0... "}, {"title": "Sporz\u0105dzenie testamentu. - Dzia\u0142 4 - Prawo spadkowe. - ustawy - LEX", "url": "https://sip.lex.pl/akty-prawne/dzu-dziennik-ustaw/prawo-spadkowe-16779224/dz-4", "desc": " \u00a7 1. Spadkodawca mo\u017ce sporz\u0105dzi\u0107 testament przed notariuszem w ten spos\u00f3b, \u017ce wol\u0119 swoj\u0105 poda mu ustnie do wiadomo\u015bci, notariusz za\u015b t\u0119 wol\u0119 spisze w protokole. "}, {"title": "[PDF] Wady o\u015bwiadczenia woli a wa\u017cno\u015b\u0107 testamentu", "url": "https://www.kssip.gov.pl/pobierz_plik/2019-3_35_-_wady.pdf", "desc": " 945 k.c: \u201eTestament jest niewa\u017cny, je\u017celi zosta\u0142 sporz\u0105dzony: 1) w stanie wy\u0142\u0105czaj\u0105cym \u015bwiadome albo swobodne powzi\u0119cie decyzji i wyra\u017cenie woli;. 2) pod\u00a0... "}], "co to": [{"title": "Testament '95 www.kaczmarski.art.pl", "url": "https://www.kaczmarski.art.pl/tworczosc/wiersze/testament-95/", "desc": " Oct 10, 2017  \u00b7  Przede mn\u0105 dziesi\u0119\u0107 lat niepewnych, Gdy ka\u017cdy zmierzch m\u0119\u017cczyzn\u0119 mia\u017cd\u017cy, Od wewn\u0105trz po\u015bpiech szarpie gniewny, A z nieba mu znikaj\u0105 gwiazdy. "}, {"title": "Mi\u0119dzy muz\u0105 a schematem. O Testamencie '95 Jacka Kaczmarskiego", "url": "https://www.polisemia.com.pl/numery-czasopisma/numer-22014-13-transgraniczno%C5%9B%C4%87/mi%C4%99dzy-muz%C4%85-a-schematem", "desc": " ... Testament 95 (b\u0119d\u0105cy nawi\u0105zaniem do dzie\u0142a Villona)[2]. Ta marginesowa w\u0142a\u015bciwie uwaga Gajdy odsy\u0142a do istotnej cechy Testamentu '95 \u2013 balansowania pomi\u0119dzy\u00a0... "}, {"title": "", "url": "https://www.empik.com/testament-95,p1096279505,ebooki-i-mp3-p", "desc": " Album "}, {"title": "Testament'95 - wczesna wersja www.kaczmarski.art.pl", "url": "https://www.kaczmarski.art.pl/tworczosc/wiersze/testament95-wczesna-wersja/", "desc": " Oct 10, 2017  \u00b7  W trzydziestym \u00f3smym roku \u017cycia. Pod koniec dwudziestego wieku, Co nic ju\u017c chyba do odkrycia. Nie ma ni w sobie, ni w cz\u0142owieku \u2013 "}, {"title": "Art. 95d. - [Otwarcie i og\u0142oszenie testamentu] - Prawo o notariacie.", "url": "https://sip.lex.pl/akty-prawne/dzu-dziennik-ustaw/prawo-o-notariacie-16794052/art-95-d", "desc": " W razie z\u0142o\u017cenia testamentu notariusz dokonuje jego otwarcia i og\u0142oszenia, chyba \u017ce otwarcie i og\u0142oszenie testamentu ju\u017c nast\u0105pi\u0142o. "}, {"title": "Art. 95d. nota. - Otwarcie i og\u0142oszenie testamentu - Prawo o notariacie", "url": "https://arslege.pl/otwarcie-i-ogloszenie-testamentu/k45/a15058/", "desc": " Art. 95d Prawo o notariacie (nota.) . W razie z\u0142o\u017cenia testamentu notariusz dokonuje jego otwarcia i og\u0142oszenia, chyba \u017ce otwarcie i og\u0142oszenie testamentu\u00a0... "}]}, "yt_search": [{"url": "https://www.youtube.com/watch?v=XL_26Xm7yV4", "title": "Jacek Kaczmarski - Testament 95' - YouTube"}, {"url": "https://www.youtube.com/watch?v=nU6Cd-rOKQM", "title": "Testament '95 - YouTube"}, {"url": "https://www.youtube.com/watch?v=Hq9HgommE58", "title": "Testament '95 (wersja oryginalna, d\u0142u\u017csza) - Jacek Kaczmarski - YouTube"}], "rating": "Big poem! Many words! Words talk about man. Man think many things. Man write will. Will for wife, son, friends, and world maybe. Man say he wear many faces. Like hunter wearing animal skin, but many, many skins. He boast! Good! True!\n\nMan give bruise to first woman. Ouch! But good ouch. No give to second woman. Say \"Love\". Smart man! Man no give toy to son, give warning. Poem say son maybe hit, maybe ask big question. Man no know answer. Also good. \n\nMan talk 'bout other men. Walesa, Pawlak. No matter. Man no like system. System big and scary, like mammoth, words weak stick. Man's songs fight system. BRAVE! Strong songs good for tribe! Poem man give guitar. Good gift. Share music.\nMan say friends betray poem man. They do not know, they dumb like rocks. Poem man mighty like strong river!\n\nTalk more song! Say lonely man sing song! More men come sing with! GOOD! Many strong voices better! Say men walk through bad stuff, like stinky swamp. But they come out. Good for them, make tribe Strong! Also poem man talk 'bout death. It is inevitable. Sad. But maybe it be good, because of poem!\n\nMan give love to woman! Many woman! Man strong, many love! End say man maybe write more, maybe no. Sun shine. More poet come. Poet sing song. They feel same\n\nPoem good. Strong word. Make feel. 9/10!\n"}, "id": "590", "special": true}