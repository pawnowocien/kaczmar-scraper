{"name": "Muenchhausen, czyli Europa rozstrzygni\u0119ta \u2013 szkic", "link": "https://www.kaczmarski.art.pl/tworczosc/wiersze/muenchhausen-czyli-europa-rozstrzygnieta-szkic/", "year": "9.4.2004", "text": "albo historia zamarzni\u0119tego d\u017awi\u0119ku\n***\nKanapa Pana Barona\nOd zawsze jest niebieska\nKunsztownie do\u015b\u0107 obita\nTak wylenia\u0142e pieska\nJak \u015bpi\u0105cy w k\u0105cie brytan\nI na niej lubi\u0119 spocz\u0105\u0107\nGdy wiecz\u00f3r chc\u0119 przegada\u0107\nBo jak si\u0119 watek toczy\u0142\nJej zapach podpowiada\nJak ja \u2013 tak ona sama\nI obce jest jej z\u0142o\nWi\u0119c nie potrafi k\u0142ama\u0107\nW barwie blue curacao\nTak ch\u0119tnie obsiadacie\nNa\u017carte jej chrapanie\nBo nigdy si\u0119 nie traci\nCo na mnie, to i na niej\nZajrzyjcie do garnuszka\nCo pod ni\u0105 tkwi od lat\u2026\nNa jego krzywych n\u00f3\u017ckach\nPod\u0105\u017ca krzepki \u015bwiat\n***\n\u015anieg i kula armatnia,\nCzyli Traktat o bokobrodach\n***\nWilcza sanna,\nCzyli z Rosji p\u0142yn\u0105ca nauka pierwsza.\n***\nHarcap,\nCzyli o w\u0142osy dba\u0142o\u015b\u0107\nTo cia\u0142a ca\u0142o\u015b\u0107\n***\nEpilog,\nCzyli ho\u0142d m\u0142odego grona\nDla zas\u0142ug Pana Barona.\nPanie Baronie, Panie Baronie,\nZawsze zostanie Pan w Panteonie\nZe z\u0142ot\u0105 Ari\u0105 w arktycznym tonie,\nW Air i w fanfarze,\nW bladze, w koszmarze,\nPan \u2013 l\u00f3d i p\u0142omie\u0144,\nOlbrzym i Karze\u0142.\nPanie Baronie, Panie Baronie,\nDla Pana miejsce na ka\u017cdym tronie,\nW Panu pocz\u0105tek i w Panu koniec,\nPan trwoni w gronie\nRozpaczy marze\u0144\nZamki i konie \u2013\nDziecko i Starzec.\nW Panu Nadzieja, w Panu Nadzieja,\nPorcelanowo-krucha zawieja\nArmii, pasterek i w\u0142adc\u00f3w w dziejach,\nTokaju \u0142yk\u2026\nPan \u2013 Pion i Hetman, Wie\u017ca i Goniec,\nW Panu do dzisiaj szcz\u0119\u015bliwie p\u0142onie\nCo si\u0119 w Judaszu tli i w Katonie,\nTo, co uczyni\u0142 jednak na koniec\nEuropie \u2013 Byk.\n", "special_attrs": {}, "id": "294", "special": false}