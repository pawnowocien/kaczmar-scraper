{"name": "Susanin", "link": "https://www.kaczmarski.art.pl/tworczosc/wiersze/susanin/", "year": "1974", "text": "(trad.)\nPrzez mro\u017an\u0105 zawiej\u0119 szli ludzie jak w dym\nNie znali swej drogi gdzie Rzym a gdzie Krym\nPrzemokli\u015bmy zzi\u0119bli\u015bmy tu diabe\u0142 ma dom\nWszed\u0142 Polak najm\u0142odszy z\u0142orzecz\u0105c i kln\u0105c\nHej starcze daj wina i chleb pal ci\u0119 diabli\nA ju\u017c! \u2013 bym nie musia\u0142 na tobie gi\u0105\u0107 szabli\nWi\u0119c krajka na stole i chleb wina dzban\nZasiedli pojedli co jeden to pan\nSko\u0144czyli popili i k\u0142ad\u0105 si\u0119 spa\u0107\nA stary Susanin na stra\u017cy ma sta\u0107\nSusanin Susanin co k\u0142aniasz si\u0119 bogu\nNie czas na modlitwy pokazuj nam drog\u0119\nZa trudy dostaniesz dukata lub dwa\nNiech tylko dojdziemy gdzie wojna nas gna\nWychodz\u0105 z chutoru a tam \u015bnieg i mrok\nI sucho w\u015br\u00f3d ciszy tej skrzypi ich krok\nGdzie wleczesz nas \u0142otrze wci\u0105\u017c ciemno\u015b\u0107 i \u015bnieg\nProwadz\u0119 jak umiem Susanin im rzek\u0142\nWi\u0119c patrz\u0105 doko\u0142a niczego nie widz\u0105\nA wrony na niebie z w\u0119dr\u00f3wki ich szydz\u0105\nWtem piorun uderzy\u0142 potoczy\u0142 si\u0119 huk\nJu\u017c Lachy przekl\u0119te nie znajd\u0105 swych dr\u00f3g\n", "special_attrs": {}, "id": "574", "special": false}