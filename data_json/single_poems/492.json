{"name": "Przypowie\u015b\u0107 na w\u0142asne czterdzieste czwarte urodziny", "link": "https://www.kaczmarski.art.pl/tworczosc/wiersze/przypowiesc-na-wlasne-czterdzieste-czwarte-urodziny/", "year": "1.3.2001", "text": "(za A. R. Lesage\u2019em)\nOdkrywca rynsztok\u00f3w, rynien, gzyms\u00f3w, dach\u00f3w,\nBywalec pa\u0142ac\u00f3w, sypialnianych puch\u00f3w,\nSam sobie sekretem, pych\u0105 i postrachem,\nNikomu nie winien \u0142aski ni pos\u0142uchu \u2013\nPrzemierzam wytrwale odcienie ciemno\u015bci,\nZagl\u0105dam do okien, w szklane ksi\u0105\u017cki \u015bwiat\u0142a;\nRozumiem bezsenno\u015b\u0107 \u2013 b\u0119kart bezsenno\u015bci,\nGdy \u2013 chc\u0105c nie chc\u0105c \u2013 cudza bierze mnie za \u015bwiadka.\nAle nic jej po mnie: sam zmagam si\u0119 z noc\u0105\nJa \u2013 Diabe\u0142 Kulawy, ja \u2013 marcowy kocur.\nZa biurkiem polityk zaczernia arkusze\nTak g\u0119sto, \u017ce nie wie ju\u017c sam \u2013 kiedy k\u0142amie.\nW rozkosze zamienia s\u0142owami katusze,\nBezsenno\u015b\u0107 ambicji usypia mu pami\u0119\u0107.\nSzyba mu podsuwa zaszczytne odbicie:\nW aureoli sier\u015bci zimne \u017ar\u00f3d\u0142a \u017arenic.\n\u2013 Patrzcie! Dla was nie \u015bpi\u0119, kiedy wszyscy \u015bpicie!\nBeze mnie, niewdzi\u0119czni, jeste\u015bcie zgubieni!\nZatem nic mu po mnie. Mam ja w\u0142asn\u0105 dum\u0119\nI pyszn\u0105 nami\u0119tno\u015b\u0107 sk\u0142\u00f3con\u0105 z rozumem.\nSen szczuje cygarem bystry finansista:\nPlanuje na jutro mi\u0142osierne ci\u0119cie,\nKt\u00f3re krew z ofiary wypu\u015bci do czysta,\nKorzystne dla wszystkich ko\u0144cz\u0105c przedsi\u0119wzi\u0119cie.\nDostrzega za oknem stworzenie kulawe\nI z nieu\u017cywanym droczy si\u0119 sumieniem:\nZwyci\u0119\u017ca si\u0119 w ciszy. Kl\u0119ska kocha wrzaw\u0119,\n\u015aled\u017a lubi cebul\u0119, a pieni\u0105dz \u2013 milczenie.\nZatem nic mu po mnie. Mam ja w\u0142asny rewir,\nGdzie \u015bwiat si\u0119 sprowadza do \u0142upu i trzewi.\nZa snem t\u0119skni\u0105c pisarz przytula butelk\u0119,\nTak, jakby spirytus m\u00f3g\u0142 mu doda\u0107 ducha.\nS\u0142owa \u2013 kiedy\u015b wielkie \u2013 sta\u0142y si\u0119 niewielkie;\nCho\u0107by wykrzyczanych \u2013 ma\u0142o kto dzi\u015b s\u0142ucha.\nGo\u0142\u0119bie \u015bpi\u0105 w gniazdach z w\u0142asnego guana,\nNa szybie pysk koci jak ksi\u0119\u017cyc si\u0119 chwieje\u2026\nMarzy\u0142 o wolno\u015bci i wolno\u015b\u0107 mu dana\nPo to, by odebra\u0107 si\u0142\u0119 i nadziej\u0119.\nZatem nic mu po mnie. Mam ja w\u0142asne mroki\nI w\u0142asn\u0105 samotno\u015b\u0107 nie cierpi\u0105c\u0105 zw\u0142oki.\nZa tym oknem para parzy si\u0119 zajadle,\nDysz\u0105c cisz\u0105, \u017ceby dzieci nie s\u0142ysza\u0142y.\nCzw\u00f3rka \u015bpi za drzwiami w \u015blepych koci\u0105t stadle,\nOna w trwaniu harda, on w \u017c\u0105dzy wytrwa\u0142y.\nI modl\u0105 si\u0119 w przerwach, modl\u0105 o dobrobyt,\nBardziej, ni\u017ali sobie, ufaj\u0105c ciemno\u015bciom.\nModl\u0105 si\u0119 do Boga by z n\u0119dzy wydoby\u0142,\nBo n\u0119dza \u017cyje \u017c\u0105dz\u0105, jak \u017cycie \u2013 mi\u0142o\u015bci\u0105.\nZatem nic im po mnie; gdy chcica mnie chwyta\nO niczym nie my\u015bl\u0119, o bog\u00f3w nie pytam.\nA tutaj, w tym oknie, \u015bmier\u0107 \u017cyje samotna\nKarmiona resztkami winy i rado\u015bci.\nPrzechodz\u0119 bezg\u0142o\u015bnie obok tego okna\nNim przyjdzie litosne dotkni\u0119cie nico\u015bci.\nZrodzony ze spazmu pierwszego dnia wiosny,\nCa\u0142y poskr\u0119cany w instynkty i zmys\u0142y \u2013\nObwieszczam kocicy sw\u00f3j skowyt mi\u0142osny,\nOstrzegam kocura sykiem nienawistnym.\nJa sam by\u0142em bogiem! Wyroczni\u0105 cz\u0142owiecz\u0105,\nPos\u0142a\u0144cem czarownic, cwanym Behemotem!\nDzi\u015b \u2013 obszar swej w\u0142adzy \u2013 znacz\u0119 wrz\u0105c\u0105 ciecz\u0105,\nBo tyle mam istnie\u0144, \u017ce nie dbam \u2013 co potem.\nCo, kiedy, dlaczego, gdzie, za co i po co\u2026\n\u015awiadek niesko\u0144czonych potyczek z niemoc\u0105.\n", "special_attrs": {"search": {"wiadomo\u015bci": [{"title": "Przypowie\u015b\u0107 na w\u0142asne czterdzieste czwarte urodziny", "url": "https://www.kaczmarski.art.pl/tworczosc/wiersze/przypowiesc-na-wlasne-czterdzieste-czwarte-urodziny/", "desc": " Oct 10, 2017  \u00b7  Przemierzam wytrwale odcienie ciemno\u015bci, Zagl\u0105dam do okien, w szklane ksi\u0105\u017cki \u015bwiat\u0142a; Rozumiem bezsenno\u015b\u0107 \u2013 b\u0119kart bezsenno\u015bci, Gdy \u2013 chc\u0105c nie\u00a0... "}, {"title": "Jacek Kaczmarski - \"Przypowie\u015b\u0107 na w\u0142asne 44 urodziny\" - YouTube", "url": "https://www.youtube.com/watch?v=CK5d1qE4-5E", "desc": " Jun 9, 2016  \u00b7  (za A. R. Lesage'em) Odkrywca rynsztok\u00f3w, rynien, gzyms\u00f3w, dach\u00f3w, Bywalec pa\u0142ac\u00f3w, sypialnianych puch\u00f3w, Sam sobie sekretem,\u00a0... "}, {"title": "M\u0105dro\u015b\u0107 i g\u0142upota - Michalici.pl", "url": "https://gorki.michalici.pl/aktualnosc/parafii/madrosc-i-glupota", "desc": " Jezus opowiedzia\u0142 swoim uczniom t\u0119 przypowie\u015b\u0107: \u00abPodobne b\u0119dzie kr\u00f3lestwo niebieskie do dziesi\u0119ciu panien, kt\u00f3re wzi\u0119\u0142y swoje lampy i wysz\u0142y na spotkanie\u00a0... "}, {"title": "Przypowie\u015b\u0107 na w\u0142asne 44. urodziny! - Jacek Kaczmarski", "url": "https://kaczmarski.art.pl/forum/showthread.php?tid=3365&action=nextoldest", "desc": " Mar 18, 2007  \u00b7  Oj nienie, nie zgodze si\u0119! Patrz\u0105c niejednokrotnie na nuty i gr\u0119 Jacka widz\u0119, \u017ce to co gra Jacek wyra\u017anie r\u00f3zni si\u0119 od tego, co mamy w nutach -\u00a0... "}, {"title": "Ja si\u0119 nie obra\u017cam, jak mi maluj\u0105 na p\u0142ocie 'zdrajca' i 'peda\u0142'", "url": "https://wyborcza.pl/duzyformat/7,127290,22498249,jacek-jaskowiak-ja-sie-nie-obrazam-jak-mi-maluja-na-plocie.html", "desc": " Oct 16, 2017  \u00b7  W jednej ze zwrotek \u201ePrzypowie\u015bci na w\u0142asne czterdzieste czwarte urodziny\u201d pono\u0107 to pana odmalowa\u0142. Niezbyt korzystnie. \u2013 No niekorzystnie. "}, {"title": "Szczeci\u0144ski Grudzie\u0144 70' w kompozycjach Jacka Kaczmarskiego", "url": "https://filharmonia.szczecin.pl/aktualnosci/1908-Szczecinski_Grudzien_70_w_kompozycjach_Jacka_Kaczmarskiego_-_transmisja", "desc": " Dec 14, 2021  \u00b7  ... Przypowie\u015b\u0107 na w\u0142asne czterdzieste czwarte urodziny\", \u201ePodr\u00f3\u017ce Guliwera. Laputa\u201d. Kompozycje wykona Orkiestra Filharmonii w Szczecinie w\u00a0... "}], "co to": [{"title": "Przypowie\u015b\u0107 na w\u0142asne czterdzieste czwarte urodziny", "url": "https://www.kaczmarski.art.pl/tworczosc/wiersze/przypowiesc-na-wlasne-czterdzieste-czwarte-urodziny/", "desc": " Oct 10, 2017  \u00b7  Przypowie\u015b\u0107 na w\u0142asne czterdzieste czwarte urodziny ... Przemierzam wytrwale odcienie ciemno\u015bci, Zagl\u0105dam do okien, w szklane ksi\u0105\u017cki \u015bwiat\u0142a; "}, {"title": "", "url": "/search?num=8", "desc": " Artist "}, {"title": "Przypowie\u015b\u0107 na w\u0142asne czterdzieste czwarte urodziny - Empik.com", "url": "https://www.empik.com/przypowiesc-na-wlasne-czterdzieste-czwarte-urodziny,p1061367668,ebooki-i-mp3-p", "desc": " Przypowie\u015b\u0107 na w\u0142asne czterdzieste czwarte urodziny. Album mp3. Jacek Kaczmarski. 0,0. 0. SprzedajeEmpik Jak sortujemy. 3,99 z\u0142. Informacja o cenie. "}, {"title": "Przypowie\u015b\u0107 na w\u0142asne czterdzieste czwarte urodziny | Tekst", "url": "https://www.youtube.com/watch?v=-KO-O4akVc0", "desc": " Apr 5, 2024  \u00b7  Jacek Kaczmarski - Przypowie\u015b\u0107 na w\u0142asne czterdzieste czwarte urodziny | Tekst \u00b7 Comments1. "}, {"title": "Przypowie\u015b\u0107 na w\u0142asne czterdzieste czwarte urodziny - Spotify", "url": "https://open.spotify.com/track/1kD3MQGHqt7r9TE3bjWaum", "desc": " Listen to Przypowie\u015b\u0107 na w\u0142asne czterdzieste czwarte urodziny on Spotify. Song \u00b7 Jacek Kaczmarski \u00b7 2012. "}, {"title": "Teledysk piosenki Jacek Kaczmarski - Przypowie\u015b\u0107 Na W\u0142asne ...", "url": "https://www.groove.pl/jacek-kaczmarski/przypowiesc-na-wlasne-czterdzieste-czwarte-urodziny/piosenka/teledysk/266781", "desc": " Sprawd\u017a o czym jest tekst piosenki Przypowie\u015b\u0107 Na W\u0142asne Czterdzieste Czwarte Urodziny nagranej przez Jacek Kaczmarski. Na Groove.pl znajdziesz\u00a0... "}]}, "yt_search": [{"url": "https://www.youtube.com/watch?v=-KO-O4akVc0", "title": "Jacek Kaczmarski - Przypowie\u015b\u0107 na w\u0142asne czterdzieste czwarte urodziny | Tekst - YouTube"}, {"url": "https://www.youtube.com/watch?v=dGsIOr3o1xg", "title": "Przypowie\u015b\u0107 na w\u0142asne czterdzieste czwarte urodziny - YouTube"}, {"url": "https://www.youtube.com/watch?v=CK5d1qE4-5E", "title": "Jacek Kaczmarski - \"Przypowie\u015b\u0107 na w\u0142asne 44  urodziny\" - YouTube"}], "rating": "Big poem. Many words. Poem talk about sneaky watcher. Watcher see many people do things. Politician lie, money-man plan, writer drink, couple fight. Watcher not care. Watcher have own way. Watcher feel strong, like god. Watcher see death, but not afraid. Poem talk about dark things, sad things, but also strong things. Watcher like own dark. Watcher like cat. Poem make think. Big feeling poem. Feeling strong, sometimes sad. 7/10.\n"}, "id": "492", "special": true}