{"name": "Ko\u0142ysanka dla Kleopatry", "link": "https://www.kaczmarski.art.pl/tworczosc/wiersze/kolysanka-dla-kleopatry/", "year": "1978", "text": "Na dotyk tw\u00f3j\nNa kadzide\u0142 sw\u0105d\nRozsuwam sw\u00f3j\nSnem osnuty splot\nOwijam si\u0119 doko\u0142a kr\u00f3lewskich r\u0105k\nZe \u017cmii masz bransolet\u0119 na chwa\u0142\u0119 tw\u0105\nPatrz Kleopatro jak wolno podpe\u0142za \u015bmier\u0107 twoja\nPo g\u0142adkim ramieniu po szyi w kt\u00f3rej krew biegnie\nSzybko jak armie bez ojczyzny i bez wodza\nA pot kochanka zdobywcy\nSchnie pod r\u00f3\u017cem\nNa policzkach twych \u2013 nie odzyskasz go\nBlask pa\u0144stwa piramid\nZgasi\u0142y fale\nResztki floty twej\nKo\u0142ysz\u0105 si\u0119 wolno\nNad s\u0142aw\u0105\nKobiety\nCzekasz na jad\nA ja zwlekam wci\u0105\u017c\nI nie tkn\u0119 ci\u0119\nA\u017c poczujesz \u017cal i strach\nWspominaj swego \u017cycia blask dzie\u0144 po dniu\nTw\u00f3j wjazd do Rzymu i s\u0142aw\u0119 za cen\u0119 krwi\nK\u0142amstwa i zdrad\u0119 najbli\u017cszych w ulewie kl\u0119sk\nJu\u017c \u2013 z oka z\u0142ota \u0142za wypada \u017c\u0142obi drog\u0119 w r\u00f3\u017cu twej twarzy\nJu\u017c \u2013 z k\u0142\u00f3w mych czarny jad wyp\u0142ywa \u017c\u0142obi drog\u0119 w r\u00f3\u017cu krwi twojej\nJu\u017c \u2013 le\u017cysz martwa na marmurach pe\u0142zn\u0119 w ciszy korytarzy a\nCh\u0142\u00f3d p\u0142yt kamiennych nic nie znaczy dla wyzi\u0119b\u0142ych cia\u0142 naszych\u2026\n", "special_attrs": {}, "id": "226", "special": false}