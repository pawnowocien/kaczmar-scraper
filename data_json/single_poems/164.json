{"name": "Grzeczna Pacia i wstr\u0119tni rodzice", "link": "https://www.kaczmarski.art.pl/tworczosc/wiersze/grzeczna-pacia-i-wstretni-rodzice/", "year": "1993", "text": "Pacia bawi si\u0119 od rana\nKr\u0105\u017cy jak pszcz\u00f3\u0142eczka\nPrzekonuje tat\u0119 mama,\n\u017be to prawo dziecka\nRozrzucone po pod\u0142odze\nPaci zabaweczki\nMama tat\u0119 karci srodze\nZajmij\u017ce si\u0119 dzieckiem!\nPod \u015bcianami lalki, misie,\nKlocki, kredki i ubranka\nA na lampie balon wisi,\nA pod lamp\u0105 szklanka\nNa stoliczku brudny talerz,\nCo go Pacia nie wytar\u0142a \u2013\nDziecko zdradza wiele zalet\nWeso\u0142ego dinozaura.\nBawi si\u0119 od rana Pacia\nKochany huragan \u2013\nMama w dresie, tata w gaciach\nSprz\u0105taj\u0105 ba\u0142agan.\nJak tu nie zrozumie\u0107 dziecka\n\u017be takie weso\u0142e?\nWreszcie k\u0105piel i bajeczka:\nUsypia anio\u0142ek.\n", "special_attrs": {}, "id": "164", "special": false}