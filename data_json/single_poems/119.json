{"name": "Dennis O\u2019Reilly", "link": "https://www.kaczmarski.art.pl/tworczosc/wiersze/dennis-oreilly/", "year": "1988", "text": "(trad.)\nNazywam si\u0119 Dennis O\u2019Reilly,\nZ Dublina ni\u00f3s\u0142 mnie pr\u0105d\nPrzez oceany \u015bwiata,\nBym w Melbourne wyszed\u0142 na l\u0105d.\nZ torb\u0105 w r\u0119ku, \u015bpiewem w duszy,\nZ kijem, \u017ceby mi nie szkodzi\u0142 nikt \u2013\nAustralijskie chc\u0119 przemierzy\u0107 busze\nJak Irlandczyk chodzi\u0107 zwyk\u0142.\nA do Melbourne, gdym zawita\u0142\nDziewcz\u0119cym sercom rad \u2013\nWita\u0142y mnie w zachwytach:\nTo ten irlandzki chwat!\nZ torb\u0105 w r\u0119ku, \u015bpiewem w duszy,\nZ kijem, \u017ceby mu nie szkodzi\u0142 nikt \u2013\nAustralijskie chce przemierzy\u0107 busze\nJak Irlandczyk chodzi\u0107 zwyk\u0142.\n\u2013 C\u00f3rko moja, c\u00f3rko p\u0142ocha,\nJak\u017ce mo\u017cesz zrobi\u0107 to?\nW Irlandczyku si\u0119 zakocha\u0107\nKiedy nawet nie znasz go?\nZ torb\u0105 w r\u0119ku, \u015bpiewem w duszy,\nZ kijem, \u017ceby wam nie szkodzi\u0142 nikt \u2013\nAustralijskie z nim przemierza\u0107 busze\nJak Irlandczyk chodzi\u0107 zwyk\u0142?\n\u2013 Matko moja, matko droga,\nTylko za nim i\u015b\u0107 ja chc\u0119!\nI\u015b\u0107 przez busze wszak nie trwoga,\nGdy Irlandczyk strze\u017ce ci\u0119!\nZ torb\u0105 w r\u0119ku, \u015bpiewem w duszy\nStawia\u0107 czo\u0142a losom z\u0142ym!\nAustralijskie chc\u0119 przemierzy\u0107 busze\nRazem z Irlandczykiem mym!\n", "special_attrs": {}, "id": "119", "special": false}