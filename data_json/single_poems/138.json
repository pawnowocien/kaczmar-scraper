{"name": "Dzie\u0144 gniewu", "link": "https://www.kaczmarski.art.pl/tworczosc/wiersze/dzien-gniewu/", "year": "1979", "text": "Wyj\u0105 syreny i bij\u0105 dzwony Ciemno\u015b\u0107 p\u0142on\u0105ce tn\u0105 reflektory Z nocy zerwani w noc zapadamy Paniczny tupot na schodach n\u00f3g Gasn\u0105 za nami og\u0142uch\u0142e domy W krzyku agonii w ryku motor\u00f3w W wielkie macice zmienione bramy Rodz\u0105 t\u0142umy na bruk\nCiemno\u015b\u0107 wype\u0142nia upa\u0142 wszechmocny W popi\u00f3\u0142 zamienia zlepione cia\u0142a Szk\u0142o p\u0119ka kipi\u0105 blachy pancerne Powietrze twarde jak mur Panika rybia usta rozdar\u0142a Schn\u0105 w osmalonych czerepach oczy I w dr\u017cenie wprawia zdr\u0119twia\u0142\u0105 ziemi\u0119 Marsz nadchodz\u0105cych g\u00f3r\nNim nasza kolej zd\u0105\u017cymy jeszcze Wspomnie\u0107 proroctwa i przepowiednie Znaki na niebie my\u015bli piwniczne Kt\u00f3re niejedn\u0105 zabra\u0142y noc Cho\u0107 w \u017cyciu nadal s\u0142o\u0144ca i deszcze Snuli\u015bmy plany dalekosi\u0119\u017cne\u2026\nI oto nad paleniskiem miast R\u00f3wnym wznosimy si\u0119 parasolem Dymu i pary ci\u0119\u017ckiej od sw\u0105du Ugotowanej krwi Wszyscy\u015bmy teraz godni lito\u015bci Wszyscy\u015bmy teraz godni lito\u015bci Wszyscy\u015bmy teraz godni lito\u015bci\n", "special_attrs": {}, "id": "138", "special": false}