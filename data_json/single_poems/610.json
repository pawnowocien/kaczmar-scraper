{"name": "T\u0119sknota", "link": "https://www.kaczmarski.art.pl/tworczosc/wiersze/tesknota/", "year": "7.1.1988", "text": "W pubie Aborygen\nW podartych jeansach\nPij\u0119 \u017c\u00f3\u0142te piwo\nJego czarny wzrok przechodzi\nNad pustyni\u0105 moich \u017arenic\nPrzenika bez trudu\nPoza horyzont moich my\u015bli\nNie zatrzymuje si\u0119\nNad stoj\u0105cymi sadzawkami\nEuropejskich poj\u0119\u0107\nZamiast tego \u017c\u0142obi dziwne znaki\nW mi\u0119kkim wapieniu mojej czaszki\nCzarne kolano Aborygena\nZ przetartego p\u0142\u00f3tna ameryka\u0144skich spodni\nPatrzy na mnie tak\u017ce\nA mo\u017ce tylko\nTak mi si\u0119 wydaje\nMo\u017ce po prostu on jest pijany\nA ja\nT\u0119skni\u0119 za Nieznanym\n", "special_attrs": {}, "id": "610", "special": false}