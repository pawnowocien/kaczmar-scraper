{"name": "Szko\u0142a [1975]", "link": "https://www.kaczmarski.art.pl/tworczosc/wiersze/szkola-1975/", "year": "1975", "text": "(wg P. Seegera)\nCzego uczyli ciebie dzi\u015b\nW szkole, synku m\u00f3j?\nCzego uczyli ciebie dzi\u015b\nW szkole, synku m\u00f3j?\nUczyli mnie dzisiaj, ojcze m\u00f3j\n\u2013 Policjant to przyjaciel tw\u00f3j,\n\u017be sprawiedliwo\u015bci ko\u0144ca brak,\n\u017be pocisk to wolno\u015bci ptak.\nTego uczyli w szkole mnie,\nTego uczyli dzi\u015b\nCzego uczyli ciebie dzi\u015b\nW szkole, synku m\u00f3j?\nCzego uczyli ciebie dzi\u015b\nW szkole, synku m\u00f3j?\nUczyli mnie, \u017ce musi by\u0107 twardym rz\u0105d,\n\u017be g\u0142upstwem p\u0142yn\u0105\u0107 jest pod pr\u0105d,\n\u017be \u017cycie nasze to rado\u015bci sznur,\nA rz\u0105d nasz to m\u0105dro\u015bci wz\u00f3r.\nTego uczyli w szkole mnie,\nTego uczyli dzi\u015b\nCzego uczyli ciebie dzi\u015b\nW szkole, synku m\u00f3j?\nCzego uczyli ciebie dzi\u015b\nW szkole, synku m\u00f3j?\nUczyli dzisiaj w szkole mnie,\n\u017be wszystkim jest dobrze, nigdy \u017ale\nRz\u0105dz\u0105cy to najlepsi z nas,\nWi\u0119c b\u0119dziem ich wybiera\u0107 raz po raz.\nTego uczyli w szkole mnie,\nTego uczyli dzi\u015b\nCzego uczyli ciebie dzi\u015b\nW szkole, synku m\u00f3j?\nCzego uczyli ciebie dzi\u015b\nW szkole, synku m\u00f3j?\n\u017be m\u0142odzie\u017c narodu nadziej\u0105 jest,\n\u017be bliski jest k\u0142amstw i zbrodni kres,\n\u017be Niemcy przyjaci\u00f3\u0142mi s\u0105\nI kiedy\u015b i ja chwyc\u0119 szans\u0119 m\u0105.\nTego uczyli w szkole mnie,\nTego uczyli dzi\u015b\n", "special_attrs": {}, "id": "579", "special": false}