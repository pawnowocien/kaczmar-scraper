{"name": "Lament emigranta (1842)", "link": "https://www.kaczmarski.art.pl/tworczosc/wiersze/lament-emigranta-1842/", "year": "1988", "text": "(trad.)\nWy, kt\u00f3rych emigracja rwie,\nBo wam we w\u0142asnym kraju \u017ale \u2013\nS\u0142uchajcie jak u\u017calam si\u0119\nNa l\u0105d obiecany Australii.\nIllawarra, Mittagong\nParramatta, Wollongong \u2013\nGdy brakuje ci miejsca, gdzie rad by\u015b wsi\u0105k\u0142 \u2013\nId\u017a w busz obiecanej Australii.\nTrzos mia\u0142em funt\u00f3w \u2013 funt to funt,\nW sercu odwag\u0119, w duszy bunt,\nRuszy\u0142em kupi\u0107 w\u0142asny grunt\nGdzie\u015b w obiecanej Australii.\nU brzeg\u00f3w poszed\u0142 bryg na dno,\nFala wynios\u0142a mnie na l\u0105d,\nGdzie si\u0119 nie sta\u0142em, ma\u0142o co\n\u0141upem tubylc\u00f3w Australii.\nIllawarra, Mittagong\nParramatta, Wollongong \u2013\nGdy brakuje ci miejsca, gdzie rad by\u015b wsi\u0105k\u0142 \u2013\nId\u017a w busz obiecanej Australii.\nLedwie uciek\u0142em im przez busz \u2013\nBandzior na krtani mi k\u0142adzie n\u00f3\u017c\nI obdartego puszcza w kurz\nMej obiecanej Australii.\nDo Sydney w ko\u0144cum dotar\u0142, gdzie\nMy\u015bl\u0119, \u017ce pech m\u00f3j sko\u0144czy\u0142 si\u0119.\nTu wreszcie znajd\u0119 szcz\u0119\u015bcie swe\nW mej obiecanej Australii.\nIllawarra, Mittagong\nParramatta, Wollongong \u2013\nGdy brakuje ci miejsca, gdzie rad by\u015b wsi\u0105k\u0142 \u2013\nId\u017a w busz obiecanej Australii.\nKupi\u0142em grunt, tak jakem chcia\u0142 \u2013\nTen, co sprzedawa\u0142 \u2013 \u017cycie zna\u0142;\nMia\u0142em wi\u0119c piach i par\u0119 ska\u0142\nI busz obiecanej Australii.\nOwiec wspania\u0142ych mia\u0142em w br\u00f3d,\nPo\u0142ow\u0119 mi wyko\u0144czy\u0142 g\u0142\u00f3d,\nPo\u0142ow\u0119 susza, nocny ch\u0142\u00f3d\nI l\u0105d obiecanej Australii.\nIllawarra, Mittagong\nParramatta, Wollongong \u2013\nGdy brakuje ci miejsca, gdzie rad by\u015b wsi\u0105k\u0142 \u2013\nId\u017a w busz obiecanej Australii.\nPotem huragan \u015bwitem pad\u0142,\nI barak m\u00f3j powali\u0142 grad \u2013\nDeszcz zmy\u0142 ostatni po mnie \u015blad\nW mojej kochanej Australii.\nZa siedem cent\u00f3w, zgi\u0119ty w \u0142uk\nKln\u0119 teraz przy budowie dr\u00f3g\nMy\u015bl\u0105c, \u017ce gorzej bym trafi\u0107 m\u00f3g\u0142\nW mojej kochanej Australii.\n", "special_attrs": {}, "id": "244", "special": false}