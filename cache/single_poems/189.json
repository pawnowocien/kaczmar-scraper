{"name": "Jonathan Swift pod pr\u0119gierzem", "link": "https://www.kaczmarski.art.pl/tworczosc/wiersze/jonathan-swift-pod-pregierzem/", "year": "1979", "text": "Stoj\u0119 pod pr\u0119gierzem, zdj\u0119to mi peruk\u0119\nI grube ubranie chroni\u0105ce przed ch\u0142odem.\nDr\u017c\u0119 z zimna i z\u0142o\u015bci \u2013 zaczynam nauk\u0119\nPocz\u0105tkuj\u0105cy \u2013 twarz\u0105 w twarz z narodem.\nPrzechodzili dot\u0105d tylko nocni str\u00f3\u017ce,\nBez zaciekawienia zerkali w przelocie.\nIm kr\u00f3cej i\u015b\u0107 b\u0119d\u0105, tym spa\u0107 b\u0119d\u0105 d\u0142u\u017cej,\nA nie takie rzeczy ogl\u0105da si\u0119 w nocy.\nStoj\u0119 pod pr\u0119gierzem, o\u017cywia si\u0119 miasto\nI pierwszy lord wchodzi w bram\u0119 parlamentu.\nPierwsz\u0105 gar\u015bci\u0105 b\u0142ota kto\u015b przez twarz mi chlasn\u0105\u0142,\nKto\u015b przekl\u0105\u0142, kto\u015b si\u0119 za\u015bmia\u0142, kto\u015b kopn\u0105\u0142 ze wstr\u0119tem.\nPrzechodz\u0105 o\u017cywieni i pyszni w pogardzie.\nPluj\u0105 w twarz, pod nogi, dr\u0105 na mnie ubranie\nNie znaj\u0105c mnie wcale, a ksi\u0105\u017cek tym bardziej,\nLecz Pr\u0119gierz my\u015bli i os\u0105dza \u2013 za nich.\nStoj\u0119 pod pr\u0119gierzem, a wok\u00f3\u0142 przystaj\u0105\nKar\u0142y o sercach z wyschni\u0119tego gnoju\nI w\u0142ochate stwory cz\u0142ekokszta\u0142tn\u0105 zgraj\u0105\nWarcz\u0105 na mnie w drodze z chlewa do uboju.\nStoj\u0119 pod pr\u0119gierzem \u2013 doczekam tu zmierzchu.\nTo jedyne miejsce ostro\u015bci widz.\nNocni str\u00f3\u017ce mimo przed minut\u0105 przeszli \u2013\nMy\u015bl mi si\u0119 rozja\u015bnia w miar\u0119, jak si\u0119 \u015bciemnia.\nNied\u0142ugo u siebie, z niezasch\u0142ymi \u0142zami,\nPo ca\u0142ym dniu walki fechtunku na dusze\nPi\u00f3rem ostrym i lekkim poszarpi\u0119 pergamin,\nA inkaustu \u017caden piasek nie wysuszy.\n", "special_attrs": {}, "id": "189", "special": false}