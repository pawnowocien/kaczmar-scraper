{"name": "Testament\u201995 \u2013 wczesna wersja", "link": "https://www.kaczmarski.art.pl/tworczosc/wiersze/testament95-wczesna-wersja/", "year": "2-5.2.95", "text": "(za F. Villonem)\nW trzydziestym \u00f3smym roku \u017cycia\nPod koniec dwudziestego wieku,\nCo nic ju\u017c chyba do odkrycia\nNie ma ni w sobie, ni w cz\u0142owieku \u2013\nZa czarne pi\u00f3ro i atrament\nChwytam, by spisa\u0107 sw\u00f3j testament.\nZa mn\u0105 ju\u017c liczba chrystusowa\nOfiarnym koz\u0142om przypisana,\nKiedy niewinna spada g\u0142owa\nZa cudze grzechy \u2013 czyli za nas,\nBy z \u017cycia si\u0119 wymkn\u0105wszy side\u0142\nUschn\u0105\u0107 w relikwi\u0119 w\u015br\u00f3d kadzide\u0142.\nPrzede mn\u0105 dziesi\u0119\u0107 lat niepewnych,\nGdy ka\u017cdy zmierzch m\u0119\u017cczyzn\u0119 mia\u017cd\u017cy,\nOd wewn\u0105trz po\u015bpiech szarpie gniewny,\nA z nieba mu znikaj\u0105 gwiazdy.\nKt\u00f3ry to przetrwa ten \u2013 do\u017cyje\nZaszczytu, \u017ce s\u0119dziwie zgnije.\nMniej wa\u017cne \u2013 ile czasu trawisz,\nNi\u017c \u2013 z jakim trawisz go wynikiem.\nNiejedn\u0105 twarz mi los przyprawi\u0142:\nBy\u0142em ju\u017c zdrajc\u0105 i pomnikiem,\nDegeneratem, bohaterem,\nA wszystkie twarze by\u0142y szczere.\nPatrzono na mnie przez soczewki\nMi\u0142o\u015bci, z\u0142o\u015bci, interesu,\nPrzeinaczano moje \u015bpiewki\nBy si\u0119 stawa\u0142y tym, czym nie s\u0105.\nTak u\u017cywano mnie w potrzebie\nA\u017c dziw, \u017ce jeszcze mam ciut siebie.\nPoza tym zreszt\u0105 mam niewiele.\nWp\u0142ywy przejad\u0142em i przepi\u0142em.\nCo nieco w duszy tkwi i w ciele\n(Co duszy wstr\u0119tne \u2013 cia\u0142u mi\u0142e),\nWi\u0119c nie zostawiam potomno\u015bci\nKont, akcji ani posiad\u0142o\u015bci.\nPierwszej ma\u0142\u017conce mojej, Ince,\nNim si\u0119 wyrazi o mnie szpetnie,\nZostawiam nasze wsp\u00f3lne si\u0144ce \u2013\nPami\u0105tki z wojny wieloletniej.\nJa si\u0119 przegl\u0105dam w tych orderach,\nBo to, co boli \u2013 nie umiera.\nZa\u015b drugiej mojej po\u0142owicy\nNiczego nie zapisz\u0119 za nic,\nBo cho\u0107bym nie wiem jak policzy\u0142 \u2013\nI tak mnie za rozrzutno\u015b\u0107 zgani;\nWi\u0119c nim si\u0119 zrobi kr\u00f3tkie spi\u0119cie \u2013\n\u201eKocham ci\u0119\u201d \u2013 pisz\u0119 w testamencie.\nTak\u017ce synowi memu, Kosmie\nNiewiele mam do zapisania.\nNie wiem co b\u0119dzie, gdy doro\u015bnie:\nCzy zada cios mi, czy pytania\nI pr\u00f3\u017cno mi si\u0119 dzisiaj biedzi\u0107,\nCzy znajd\u0119 na nie odpowiedzi.\nPaci zabawek nie pomno\u017c\u0119,\nA zapisuj\u0119 jej przestrog\u0119,\n\u017be cho\u0107 si\u0119 wiecznie bawi\u0107 mo\u017ce \u2013\nNie tak\u0105 jej wy\u015bni\u0142em drog\u0119.\nLecz snem nie b\u0119d\u0119 c\u00f3rki dr\u0119czy\u0142:\nZjawi si\u0119 dra\u0144, co mnie wyr\u0119czy!\nPrzykra to my\u015bl, \u017ce \u2013 gdy czterdziestk\u0119\nPoranny wieszczy reumatyzm \u2013\nTak \u0142atwo w ten testament mieszcz\u0119\nWszystkie me lary i penaty:\nGitar\u0119, ksi\u0105\u017cki i zapiski,\nButelk\u0119 po ostatniej whisky.\nNic nie zapisz\u0119 wi\u0119c Wa\u0142\u0119som,\nPawlakom, Str\u0105kom i Urbanom,\nCo codzienno\u015bci\u0105 nasz\u0105 trz\u0119s\u0105,\nA ja ich musz\u0119 strz\u0105sa\u0107 rano.\nI przyjaci\u00f3\u0142ki mej Grabowskiej\nGr\u0119 z nimi bior\u0119 za s\u0142abostk\u0119.\nZosta\u0142y jeszcze pie\u015bni. One\nJu\u017c, chc\u0119 czy nie chc\u0119, nie s\u0105 moje.\nNiech cierpi\u0105 los sw\u00f3j \u2013 raz stworzone\nNa beznadziejny b\u00f3j z ustrojem.\nSczez\u0142 ustr\u00f3j, a s\u0142owami pie\u015bni\nWci\u0105\u017c ok\u0142adaj\u0105 si\u0119 wsp\u00f3\u0142cze\u015bni.\nJa z nimi nic wsp\u00f3lnego nie mam\n(To znaczy z lud\u017ami, nie z pie\u015bniami)\nNiech sobie znajd\u0105 w\u0142asny temat\nI niech go wy\u015bpiewaj\u0105 sami.\nInaczej zdradz\u0105 wielbiciele\n\u017be nie poj\u0119li ze mnie wiele.\nPartnerzy tak\u017ce \u017ar\u00f3d\u0142em troski \u2013\nCi\u0105\u017cy przyja\u017ani kamie\u0144 m\u0142y\u0144ski:\nNiezbyt wysila\u0142 si\u0119 Gintrowski,\nNazbyt wysila\u0142 si\u0119 \u0141api\u0144ski.\nTyle\u015bmy wsp\u00f3lnie wznie\u015bli modlitw \u2013\nRozeszli\u015bmy si\u0119 bez melodii.\nW ten czas tak marny, ha\u0142a\u015bliwy,\nGdy szybki efekt my\u015bl po\u0142yka,\nCh\u00f3ralne pl\u0105cz\u0105 si\u0119 porywy,\nMuzyka wszelka w zgie\u0142ku znika.\nLecz, chocia\u017c z nieuchronnym smutkiem,\nKa\u017cdy niech swoj\u0105 nuci nutk\u0119.\nNie wzywam tu do izolacji\nOd wrog\u00f3w, ani od przyjaci\u00f3\u0142.\nKto bowiem z nimi kontakt traci,\nTo jakby siebie cz\u0119\u015b\u0107 utraci\u0142!\nWszak okre\u015blamy si\u0119 w kontrastach,\nKiedy samotno\u015b\u0107 nas przerasta.\nGdy przerasta\u0142a mnie samotno\u015b\u0107\nWzywa\u0142em tych, co \u017cyli kiedy\u015b\nI z ich m\u0105dro\u015bci\u0105 bezpowrotn\u0105\nSzuka\u0142em wyj\u015bcia z w\u0142asnej biedy\nSt\u0105d rada, je\u015bli chce kto\u015b s\u0142ucha\u0107,\nNiech nie odtr\u0105ca starszych duchem\nTylko dlatego, \u017ce nie \u017cyj\u0105\nLekcewa\u017cenia nie s\u0105 warci\nNie zas\u0142u\u017cyli na pomyje\nCho\u0107 ich do woli mo\u017cna karci\u0107\nLecz czuli i wiedzieli wi\u0119cej\nNi\u017c w nasze czasem wpada r\u0119ce\nOgniem ich sprawdzi\u0142 dziej\u00f3w czy\u015bciec\nWyszlachetnieli w ku\u017ani wiek\u00f3w\nSkoro przetrwali \u2013 mog\u0105 b\u0142yszcze\u0107\nTym, co najlepsze jest w cz\u0142owieku\nDo \u017cycia s\u0142odsz\u0105 znajd\u017a zach\u0119t\u0119\nNi\u017c, gdy obcuje si\u0119 z diamentem!\nO, nie samotne to nucenie!\nAni obejrzy si\u0119 pustelnik \u2013\nZjawi\u0105 si\u0119 wielcy ocaleni\nZ historii ruszt\u00f3w i popielnic\nBy szydzi\u0107 wprz\u00f3d, a potem kusi\u0107\nI do sprostania im przymusi\u0107.\nBo nie przypadkiem przeszli czy\u015bciec\nOdsiani z m\u00f3d wartkiego \u015bcieku\nPo to by istnie\u0107 (a nie b\u0142yszcze\u0107)\nI wie\u015b\u0107 dysput\u0119 o cz\u0142owieku.\nW przepyszne wci\u0105gn\u0105 ci\u0119 katusze\nNie byle jakie \u0142by i dusze.\nDyskusja z nimi te\u017c jest czysta.\nPodst\u0119pna tylko z naszej strony.\nCzym grozi nam antagonista\nCo przed wiekami pogrzebiony?\nA dodam jeszcze my\u015bl, \u017ce i my\nNied\u0142ugo ju\u017c b\u0119dziemy z nimi.\nTo samo pod rozwag\u0119 daj\u0119\nKochankom moim bez wyj\u0105tku:\nJak\u017ce do syta tym si\u0119 naje\u015b\u0107\nCo ko\u0144cem by\u0142o od pocz\u0105tku?\nImion rozkoszy wi\u0119c nie podam,\nBo miejsca ma\u0142o, czasu szkoda.\nDlatego te\u017c si\u0119 ko\u0144czy\u0107 godzi.\nNie wiem, czy jeszcze co napisz\u0119,\nLecz tylem ju\u017c wierszyde\u0142 sp\u0142odzi\u0142,\n\u017be jest czym okpi\u0107 po mnie cisz\u0119.\nZw\u0142aszcza, \u017ce p\u00f3ki s\u0142o\u0144ce \u015bwieci\nWci\u0105\u017c b\u0119d\u0105 rodzi\u0107 si\u0119 poeci.\nLepsi lub gorsi, cho\u0107 nie tacy\nJak ten, co podpisany ni\u017cej\nPowa\u017cni w \u017cyciu jak i w pracy\nZ powagi wszak do wagi bli\u017cej\nIm te\u017c po\u015bwi\u0119cam ten testament\nJacek Kaczmarski \u2013 Amen!\nJak ja bezczelni i bezradni\nSpragnieni grzechu i spowiedzi\nI jedn\u0105 nog\u0105 ju\u017c w zapadni,\nDociekaj\u0105cy co w nich siedzi,\nCo wci\u0105\u017c nieuchronno\u015bci przeczy,\n\u017be mo\u017ce \u017cycie jest do rzeczy.\n", "special_attrs": {"search": {"wiadomo\u015bci": [{"title": "Testament'95 - wczesna wersja www.kaczmarski.art.pl", "url": "https://www.kaczmarski.art.pl/tworczosc/wiersze/testament95-wczesna-wersja/", "desc": " Oct 10, 2017  \u00b7  W trzydziestym \u00f3smym roku \u017cycia. Pod koniec dwudziestego wieku, Co nic ju\u017c chyba do odkrycia. Nie ma ni w sobie, ni w cz\u0142owieku \u2013 "}, {"title": "Mi\u0119dzy muz\u0105 a schematem. O Testamencie '95 Jacka Kaczmarskiego", "url": "https://www.polisemia.com.pl/numery-czasopisma/numer-22014-13-transgraniczno%C5%9B%C4%87/mi%C4%99dzy-muz%C4%85-a-schematem", "desc": " Krzysztof Gajda nazywa Testament '95 Jacka Kaczmarskiego \u201epodsumowaniem dotychczasowego dorobku\u201d[1]. Biograf artysty nie bada jednak szczeg\u00f3\u0142owo gatunkowej\u00a0... "}, {"title": "Testament '95 www.kaczmarski.art.pl", "url": "https://www.kaczmarski.art.pl/tworczosc/wiersze/testament-95/", "desc": " Oct 10, 2017  \u00b7  Przede mn\u0105 dziesi\u0119\u0107 lat niepewnych, Gdy ka\u017cdy zmierzch m\u0119\u017cczyzn\u0119 mia\u017cd\u017cy, Od wewn\u0105trz po\u015bpiech szarpie gniewny, A z nieba mu znikaj\u0105 gwiazdy. "}, {"title": "[EPUB] Zosta\u0142y jeszcze pie\u015bni... Jacek Kaczmarski wobec tradycji - Nexto", "url": "https://www.nexto.pl/upload/sklep/wydawnictwo_mg/ebook/zostaly_jeszcze_piesni-praca_zbiorowa-wydawnictwo_mg/public/zostaly_jeszcze_piesni_jacek_kaczmarski_wobec_tradycji-wydawnictwo_mg-demo.epub?srsltid=AfmBOorn11DQnhGedv8Os8I7zUXP6CVNGPA2UesVsSy_E1GVxLjGqIbj", "desc": " Wci\u0105\u017c ok\u0142adaj\u0105 si\u0119 wsp\u00f3\u0142cze\u015bni. Jacek Kaczmarski, Testament '95. Copyright \u00a9 2010, Wydawnictwo MG ... wersja, czyli Mur Zespo\u0142u Reprezentacyjnego, i czy p\u0142ynie z\u00a0... "}, {"title": "[PDF] Czaja Kamila. (2020). Hardy : Jacka Kaczmarskiego zmagania", "url": "https://rebus.us.edu.pl/bitstream/20.500.12128/22172/1/Czaja_hardy_jacka_kaczmarskiego_zmagania.pdf", "desc": " \u201eTestament '95 to utw\u00f3r bardzo d\u0142ugi, pisany a\u017c przez cztery dni, co ... 3 Pierwsza wersja tego artyku\u0142u powsta\u0142a na pocz\u0105tku 2012 roku \u2013 dzi\u015b komen-. "}, {"title": "[PDF] Nowy Testament w t\u0142umaczeniu ks. Jakuba Wujka z 1593 roku ...", "url": "https://dbc.wroc.pl/Content/60383/Nicko-doktorat.pdf", "desc": " ... wersja drukowana w Antwerpii u Krzysztofa Plantinusa (1520-1589) ukaza\u0142a si\u0119 w 1569 roku. Te wydania przedrukowywano ponownie jeszcze dwa razy, m.in. w\u00a0... "}], "co to": [{"title": "Testament'95 - wczesna wersja www.kaczmarski.art.pl", "url": "https://www.kaczmarski.art.pl/tworczosc/wiersze/testament95-wczesna-wersja/", "desc": " Oct 10, 2017  \u00b7  W trzydziestym \u00f3smym roku \u017cycia. Pod koniec dwudziestego wieku, Co nic ju\u017c chyba do odkrycia. Nie ma ni w sobie, ni w cz\u0142owieku \u2013 "}, {"title": "Mi\u0119dzy muz\u0105 a schematem. O Testamencie '95 Jacka Kaczmarskiego", "url": "https://www.polisemia.com.pl/numery-czasopisma/numer-22014-13-transgraniczno%C5%9B%C4%87/mi%C4%99dzy-muz%C4%85-a-schematem", "desc": " Krzysztof Gajda nazywa Testament '95 Jacka Kaczmarskiego \u201epodsumowaniem dotychczasowego dorobku\u201d[1]. Biograf artysty nie bada jednak szczeg\u00f3\u0142owo gatunkowej\u00a0... "}, {"title": "[PDF] Testament jako dokument prawny (zagadnienia dowodowe i ...", "url": "https://ruj.uj.edu.pl/server/api/core/bitstreams/3aa2de03-cdee-40d1-8d76-f1368760add3/content", "desc": " Ksi\u0105\u017cka \u201eTestament jako dokument prawny (zagadnienia dowodowe i procesowe testamentu)\u201d stanowi pierwsz\u0105 monografi\u0119 w nauce z tego zakresu. "}, {"title": "Testament '95 www.kaczmarski.art.pl", "url": "https://www.kaczmarski.art.pl/tworczosc/wiersze/testament-95/", "desc": " Oct 10, 2017  \u00b7  Przede mn\u0105 dziesi\u0119\u0107 lat niepewnych, Gdy ka\u017cdy zmierzch m\u0119\u017cczyzn\u0119 mia\u017cd\u017cy, Od wewn\u0105trz po\u015bpiech szarpie gniewny, A z nieba mu znikaj\u0105 gwiazdy. "}, {"title": "Testament (zesp\u00f3\u0142 muzyczny) \u2013 Wikipedia, wolna encyklopedia", "url": "https://pl.wikipedia.org/wiki/Testament_(zesp%C3%B3%C5%82_muzyczny)", "desc": " Testament \u2013 ameryka\u0144ski zesp\u00f3\u0142 muzyczny, powsta\u0142y w 1983 w San Francisco, pocz\u0105tkowo pod nazw\u0105 Legacy. Testament. Ilustracja Testament (2017). Rok za\u0142o\u017cenia. "}, {"title": "Muzeum Literatury - 17 lat temu zmar\u0142 Jacek Kaczmarski. \"Bard to ...", "url": "https://www.facebook.com/photo.php?fbid=5898828480130926&id=119519821395183&set=a.604208102926350", "desc": " Apr 10, 2021  \u00b7  17 lat temu zmar\u0142 Jacek Kaczmarski. \"Bard to nie jest zaw\u00f3d, to jest spos\u00f3b na \u017cycie, zakotwiczony w europejskiej tradycji czas\u00f3w\u00a0... "}]}, "yt_search": [{"url": "https://www.youtube.com/watch?v=XL_26Xm7yV4", "title": "Jacek Kaczmarski - Testament 95' - YouTube"}, {"url": "https://www.youtube.com/watch?v=Hq9HgommE58", "title": "Testament '95 (wersja oryginalna, d\u0142u\u017csza) - Jacek Kaczmarski - YouTube"}, {"url": "https://www.youtube.com/watch?v=nU6Cd-rOKQM", "title": "Testament '95 - YouTube"}], "rating": "Big poem... Ugh. Poem talk about man. Man think about life. Thirty years, not old, not young. Man write will. Give stuff to wife, son. Not much stuff. Man think about friends, singers, not happy. Man say talk to old, dead people. Learn from them. Dead people know things. Poem too long, many words. But poem has good thought inside, many ideas. Say listen. Talk, don't feel alone because nobody alone. A bit repetitive, can be better. 6/10.\n"}, "id": "591", "special": true}