{"name": "Epitafium dla Sowizdrza\u0142a \u2013 wczesna wersja", "link": "https://www.kaczmarski.art.pl/tworczosc/wiersze/epitafium-dla-sowizdrzala-wczesna-wersja/", "year": "1981", "text": "Pod progiem twego domu kto\u015b oddaje mocz\nDrzwi uton\u0119\u0142y w starym kale\nDo okien ci zagl\u0105da stale dzie\u0144 i noc\nA ty szalejesz Sowizdrzale\n\u2013 Przecie\u017c wiem kto\nWci\u0105\u017c robi to\nBo chce by smr\u00f3d zmatowi\u0142 szk\u0142o\nA reszty czas dokona bo czas robi swoje\nLecz w blask i mrok mej my\u015bli skok\nOminie samotrzask\u00f3w blok\nNad ka\u017cdym b\u0142otem przejd\u0119 i nad ka\u017cdym gnojem\nNiech patrzy dra\u0144\nCo paru zda\u0144\nDo \u0142atwych nie wydusi pa\u0144\nJak \u017cyj\u0105 ci co si\u0119 nie maj\u0105 czego wstydzi\u0107\nJudasza sp\u0142osz za marny grosz\nZmy\u015bli czego nie widzia\u0142 wprost\nCzego si\u0119 nie da zniszczy\u0107 z tego trzeba szydzi\u0107\nW gnoj\u00f3wce si\u0119 lubie\u017cny stary tarza knur\nI karmy kwikiem \u017c\u0105da stale\nW pop\u0142ochu si\u0119 trzepoce na to chmura kur\nA co ty na to Sowizdrzale?\nKnur \u017cre i r\u017cnie\nBo dobrze wie\n\u017be chlew dla niego ko\u0144czy si\u0119\n\u017be teraz jego zar\u017cn\u0105 ze\u017cr\u0105 i wyprawi\u0105\nA cz\u0142owiek ma\nSposoby dwa\nBy \u017cy\u0107 \u2013 lub gni\u0107 jak \u015bwinia ta\nAlbo si\u0119 \u015bmia\u0107 z niej lub jak ona w gnoju p\u0142awi\u0107\nA \u015bwita dur-\nNych brudnych kur\nRozhisteryzowany ch\u00f3r\nCo chce godno\u015bci\u0105 w t\u0119pym oku st\u0142umi\u0107 strach\nP\u00f3jdzie pod n\u00f3\u017c\nI z kurzych dusz\nZ\u0142oty na ruszcie strzeli t\u0142uszcz\nA ich wystyg\u0142\u0105 krew cierpliwy przyjmie piach\nBezkarnie w bia\u0142y dzie\u0144 szaleje w\u015bciek\u0142y pies\nI m\u0105dro\u015b\u0107 te\u017c ugrz\u0119z\u0142a w szale\nM\u0105dro\u015bci\u0105 dzisiaj w\u015bciek\u0142y \u015bmiech z nie\u015bmia\u0142ych \u0142ez\nI ty szalejesz Sowizdrzale!\nJest \u015bmiech i \u015bmiech\nJak dar jak grzech\nA ja si\u0119 b\u0119d\u0119 \u015bmia\u0142 za trzech\nZ w\u015bciek\u0142ego psa co przecie\u017c chory a wi\u0119c zdechnie\nLecz jest i \u0142za\nI nad ni\u0105 ja\nNie parskn\u0119 p\u00f3ki bole\u015b\u0107 trwa\nI pierwszy waln\u0119 w pysk co przy niej si\u0119 u\u015bmiechnie\nLub zalej\u0119 si\u0119 po chamsku\nW uczcie \u015blepc\u00f3w wezm\u0119 udzia\u0142\nI jak pijak dam si\u0119 zamkn\u0105\u0107\nW odrapanej budzie\nLub zatocz\u0119 si\u0119 w ramiona\nSine wyprzedane do cna\nSkoro ju\u017c i tak p\u0142acona\nMoja mi\u0142o\u015b\u0107 nocna\nLub zad\u0142awi\u0119 si\u0119 na amen\nMy\u015bl\u0105 kt\u00f3ra nic nie sprawi\nI na zawsze mi zostanie\nCodzienna nienawi\u015b\u0107\nNa linie ta\u0144czysz ju\u017c podci\u0119tej z obu stron\nNad t\u0142umem uskrzydlony w chwale\nGdy spadniesz to z zawi\u015bci lub ze strachu on\nZadepcze ciebie Sowizdrzale!\nPode mn\u0105 t\u0142um\nW nim gwar i szum\nM\u0119drzec i z\u0142odziej mnich i lump\nNad nimi ja w zachwyt\u00f3w wirze i zapach\u00f3w\nA lina dr\u017cy\nKto\u015b wo\u0142a mi\n\u017be policzone s\u0105 ju\u017c dni\nAch jak\u017ce pi\u0119kna bywa wtedy \u015bmier\u0107 ze strachu\nI c\u00f3\u017c \u017ce dra\u0144\nPrzydepce krta\u0144\nGdy niczym ju\u017c nie b\u0119dzie dla\u0144\nDop\u00f3ki jestem mog\u0119 ta\u0144czy\u0107 mog\u0119 patrze\u0107\nKto pozna\u0142 mnie\nTen dobrze wie\nI wszystkim to potwierdzi \u017ce\nNie b\u0119d\u0119 nigdy zwyk\u0142ym widzem w tym teatrze\nO tobie niespokojna matka co noc \u015bni\nTw\u00f3j zgubny przeklinaj\u0105c talent\nO ciebie co dzie\u0144 ka\u017cdy bliski cz\u0142owiek dr\u017cy\nA ty szalejesz Sowizdrzale!\nBo matki sen\nTo zawsze tren\nA ja jej syn niewolnik wen\nSzale\u0144stwa od niej si\u0119 uczy\u0142em ju\u017c za m\u0142odu\nTaki to r\u00f3d\nCo czuje g\u0142\u00f3d\nDo my\u015bli s\u0142\u00f3w do sn\u00f3w do nut\nI nigdy nikt nie zaspokoi tego g\u0142odu\nA bliscy dr\u017c\u0105\nBo wiedzie\u0107 chc\u0105\nJak si\u0119 oswoi\u0107 z tak\u0105 gr\u0105\nGdzie \u017caden krupier nie okre\u015bla g\u00f3rnej stawki\nZa to wiem ja\n\u017be to nie gra\nGdy za monet\u0119 \u015bmiech i \u0142za\nI nie wiem czy o \u017cycie gram czy o zabawk\u0119\nDo powiedzenia tyle jeszcze m\u00f3g\u0142by\u015b mie\u0107\nA ci\u0119\u017cko m\u00f3wi si\u0119 w zapale\nW po\u015bpiechu ledwie tr\u0105casz my\u015bl i gubisz tre\u015b\u0107\nTo marnotrawstwo Sowizdrzale!\nGonimy czas\nCzas goni nas\nI ch\u0142oszcze pi\u0119ty raz po raz\nI nie nadzieja ka\u017ce pozby\u0107 si\u0119 wytchnienia\nW\u015br\u00f3d drzew i chat\nOd wielu lat\nGna ludzi niewidzialny bat\nI l\u0119k przed snem bo w czasie snu bat rytm sw\u00f3j zmienia\nWi\u0119c cho\u0107bym chcia\u0142\nNie b\u0119d\u0119 spa\u0142\n\u015amiechem i \u015bpiewem b\u0119d\u0119 rwa\u0142\nNa wie\u017c\u0119 wspi\u0105\u0142em si\u0119 nie po to \u017ceby \u015bni\u0107\nSt\u0105d widz\u0119 gdzie\nPotrzeba mnie\nWe w\u0142asnym kraju czuj\u0119 si\u0119\nJak obcy kt\u00f3ry poj\u0105\u0142 kiedy w dzwony bi\u0107\nWyzywasz tych dla kt\u00f3rych jeste\u015b pch\u0142\u0105\nCudownych nie zna pch\u0142a ocale\u0144\nZa dokuczliwo\u015b\u0107 stracisz g\u0142ow\u0119 sw\u0105\nDrugiej nie znajdziesz Sowizdrzale!\nM\u00f3j los to g\u0142os\nM\u00f3j g\u0142os to stos\nStos \u2013 do lepszego \u015bwiata most\nNie moja sprawa szuka\u0107 dla mnie nowej g\u0142owy\nDop\u00f3ki trwa\nBandycka gra\nRodzi si\u0119 t\u0142um takich jak ja\nZa dzie\u0144 za dwa pojawi si\u0119 Sowizdrza\u0142 nowy\nJu\u017c mi p\u0142omie\u0144 twarz osmali\u0142\nJu\u017c si\u0119 zbiera cicha gawied\u017a\nJu\u017c si\u0119 inkwizytor chwali\n\u017be mnie nie ma prawie\nJu\u017c do domu dymem wracam\nSzarpi\u0119 drzwiami zha\u0144bionymi\nMatka \u015bciera \u0142zy przy pracy\nBo jej w oczy dymi\nJu\u017c i popi\u00f3\u0142 wygas\u0142 w ch\u0142odzie\nPalenisko wymieciono\nChodzi plotka po narodzie\n\u017be heretyk sp\u0142on\u0105\u0142\n", "special_attrs": {"search": {"wiadomo\u015bci": [{"title": "Epitafium dla Sowizdrza\u0142a - wczesna wersja www.kaczmarski.art.pl", "url": "https://www.kaczmarski.art.pl/tworczosc/wiersze/epitafium-dla-sowizdrzala-wczesna-wersja/", "desc": " Oct 10, 2017  \u00b7  Pod progiem twego domu kto\u015b oddaje mocz. Drzwi uton\u0119\u0142y w starym kale. Do okien ci zagl\u0105da stale dzie\u0144 i noc. A ty szalejesz Sowizdrzale. "}, {"title": "Epitafium dla Sowizdrza\u0142a, wersja wczesna (Marcin G\u0105bka, 14.04 ...", "url": "https://www.facebook.com/CytatyGintrowskiego/videos/epitafium-dla-sowizdrza%C5%82a-wersja-wczesna-marcin-g%C4%85bka-14042020/257798275358752/", "desc": " Apr 15, 2020  \u00b7  Tego jeszcze nie by\u0142o \u2757\u2757 Wielu m\u0142odych fan\u00f3w tw\u00f3rczo\u015bci Jacka Kaczmarskiego z du\u017c\u0105 ekscytacj\u0105 reagowa\u0142a i wci\u0105\u017c reaguje na pierwsz\u0105 wersj\u0119\u00a0... "}, {"title": "Epitafium dla Sowizdrza\u0142a - Jacek Kaczmarski", "url": "http://kaczmarski.art.pl/forum/showthread.php?tid=1926", "desc": " Dec 10, 2005  \u00b7  Jest to spolszczone imi\u0119 Till Eulenspiegel [niem. Eule - sowa, Spiegel - lustro]. By\u0142 on niemieckim weso\u0142kiem, b\u0142aznem, kt\u00f3ry - chocia\u017c pozornie\u00a0... "}, {"title": "Epitafium dla Sowizdrza\u0142a - YouTube", "url": "https://www.youtube.com/watch?v=L5sCm9-FX2Y", "desc": " Apr 8, 2011  \u00b7  Comments106 \u00b7 Siedem grzech\u00f3w g\u0142\u00f3wnych \u00b7 Kaczmarski, \u0141api\u0144ski- \"Krzyk (Z\u0142ota p\u0142yta)\" (Warszawa'99) (CA\u0141Y KONCERT) \u00b7 POSPIESZALSKI NIE GRYZIE SI\u0118 W\u00a0... "}, {"title": "[PDF] Jacka Kaczmarskiego zmagania - University of Silesia", "url": "https://opus.us.edu.pl/docstore/download/USLad975861966f4f2685600c39dc655a3d/Czaja_hardy_jacka_kaczmarskiego_zmagania.pdf?entityType=book", "desc": " Feb 6, 2024  \u00b7  Knapek: Epitafium dla sowizdrza\u0142a. \u201eOpcje\u201d 2005, nr 3, s. 47\u201348. 15 M. Romanowski: Mi\u0119dzy bardem \u201eSolidarno\u015bci\u201d a Jackiem Kaczmarskim\u00a0... "}, {"title": "[PDF] WOJNA I (NIE)POK\u00d3J. ZMAGANIA BARDA Z BOGIEM W ...", "url": "https://sbc.org.pl/Content/34572", "desc": " Epitafium dla Sowizdrza\u0142a, s. 268-27029. A w wywiadzie, opowiadaj\u0105c o napisanym w 1978 roku Pejza\u015cu z szubienic\u0105, wspomina\u0142: Ja mia\u0142em wtedy przemy\u015blenia\u00a0... "}], "co to": [{"title": "Epitafium dla Sowizdrza\u0142a - wczesna wersja www.kaczmarski.art.pl", "url": "https://www.kaczmarski.art.pl/tworczosc/wiersze/epitafium-dla-sowizdrzala-wczesna-wersja/", "desc": " Oct 10, 2017  \u00b7  Zadepcze ciebie Sowizdrzale! Pode mn\u0105 t\u0142um. W nim gwar i szum. M\u0119drzec i z\u0142odziej mnich i lump. Nad nimi ja w zachwyt\u00f3w wirze i zapach\u00f3w. A lina\u00a0... "}, {"title": "Epitafium dla Sowizdrza\u0142a - Jacek Kaczmarski", "url": "http://kaczmarski.art.pl/forum/showthread.php?tid=1926", "desc": " Dec 10, 2005  \u00b7  Mianowicie co\u015b takiego jak literetura/poezja sowizdrzalska by\u0142a w zamierzchlych czasach czym\u015b popularnym a przek\u0142adaj\u0105c to na czasy wsp\u00f3\u0142czesne\u00a0... "}, {"title": "Epitafium dla Sowizdrza\u0142a, wersja wczesna (Marcin G\u0105bka, 14.04 ...", "url": "https://www.facebook.com/CytatyGintrowskiego/videos/epitafium-dla-sowizdrza%C5%82a-wersja-wczesna-marcin-g%C4%85bka-14042020/257798275358752/", "desc": " Apr 15, 2020  \u00b7  More videos you may like \u00b7 Niby Goya, a krajobraz bli\u017cszy ziemi radomskiej... \u00b7 KR\u00d3L JEST TYLKO JEDEN, \u017bEGNAJ, KSI\u0104\u017b\u0118 \u00b7 Nie ma to jak dobry \u017cart\u00a0... "}, {"title": "Dyl Sowizdrza\u0142 \u2013 Wikipedia, wolna encyklopedia", "url": "https://pl.wikipedia.org/wiki/Dyl_Sowizdrza%C5%82", "desc": " Najstarsza literacka wersja przyg\u00f3d Dyla Sowizdrza\u0142a zosta\u0142a opublikowana anonimowo w ... Jacek Kaczmarski w 1981 napisa\u0142 Epitafium dla Sowizdrza\u0142a\u00a0... "}, {"title": "Epitafium dla Sowizdrza\u0142a - YouTube", "url": "https://www.youtube.com/watch?v=L5sCm9-FX2Y", "desc": " Apr 8, 2011  \u00b7  Epitafium dla Sowizdrza\u0142a \u00b7 Comments106. "}, {"title": "Dyl Sowizdrza\u0142: jajcarz dolnosakso\u0144ski. Bohaterowie ludowi cz. 10", "url": "https://wyborcza.pl/alehistoria/7,121681,19723975,dyl-sowizdrzal-jajcarz-dolnosaksonski-bohaterowie-ludowi-cz.html", "desc": " Mar 7, 2016  \u00b7  Sowi\u017arza\u0142 we \u015brodku pa\u0142acu kr\u00f3lewskiego, podniosszy sukni\u0105, uplugawi\u0142 si\u0119. Wzi\u0105\u0142 \u0142y\u017ck\u0119, ono \u0142ajno na dwoje rozdzieli\u0142 i wo\u0142a\u0142 do drugiego\u00a0... "}]}, "yt_search": [{"url": "https://www.youtube.com/watch?v=tug88R2Vz30", "title": "Epitafium do Sowizdrza\u0142a - YouTube"}, {"url": "https://www.youtube.com/watch?v=L5sCm9-FX2Y", "title": "Epitafium dla Sowizdrza\u0142a - YouTube"}, {"url": "https://www.youtube.com/watch?v=guMyd5c59WY", "title": "Epitafium dla W.W. (DOBRA JAKO\u015a\u0106)  - Jacek Kaczmarski - YouTube"}], "rating": "Poem talk about angry man. Man angry at world, another man, and self. World unfair, people bad.\n\nOne man pee on house. Other man want make stink stay, block sun.\n\nAngry man say he fight bad man, find him in mud. Bad man not get girl or respect.\n\nWorld full of pig-men. Pig-men eat and... other stuff, no care. Angry man choose to not be like pig-man, laugh at bad things.\n\nMadness, laughing, crying, all mixed. Angry man laugh loud, cry strong. Will fight anyone who laugh at sad.\n\nDancing on rope, maybe fall. Angry man not care, will dance. Say death beautiful when you dance on rope, no fear.\n\nMother worry, bad dreams. Angry man say madness come from mother. Family hungry for art, words, music.\n\nTime run fast. People fight, no sleep. Angry man climb tower, no dream, sing, laugh, feel like stranger, ring bell.\n\nFight with big people, like flea. Angry man say voice like bridge to good world. No need new head, fight now.\n\nCome back home, smoke everywhere. Mother cry. Poem end saying heretic burn.\n\nPoem good but confusing. Full of fire. 6/10.\n"}, "id": "151", "special": true}