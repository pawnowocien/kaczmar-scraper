{"name": "Lekcja anatomii doktora Tulpa", "link": "https://www.kaczmarski.art.pl/tworczosc/wiersze/lekcja-anatomii-doktora-tulpa/", "year": "2.1.1992", "text": "(wg obrazu Rembrandta van Rijn)\nLe\u017cy przed nami \u2013 wydany na nasz wzrok\nTrupia zagadka, nieruchomy bramin\nI patrzy jaszczurczymi powiekami\nNa siedem zdumie\u0144 na widok jego zw\u0142ok,\nNa nasze ruchy, na chciwy gest i krok,\nKarki w koronkach, kaftany z wy\u0142ogami.\nNawet nie nagi, bo nie\u017cyj\u0105cy ju\u017c\nWabi \u017arenice nasze \u017cabim brzuchem.\nWszystko napi\u0119tym zdaje si\u0119 bezruchem\nKiedy przedrami\u0119 otwiera ostry n\u00f3\u017c\nCi\u0119ciw\u0119 mi\u0119\u015bnia naci\u0105gaj\u0105c wzd\u0142u\u017c\nCho\u0107 dawno wystrzelona strza\u0142a ducha.\nStoj\u0105 nade mn\u0105 \u2013 Zdziwienie\nTrwoga, Ciekawo\u015b\u0107, Odraza,\nTryumf \u017cycia przez okamgnienie,\nZoboj\u0119tnienie i Wstr\u0119t.\nW pragnieniach dr\u017c\u0105c i zakazach\nW niezrozumia\u0142ych wyrazach\nUzasadniaj\u0105 istnienie\nW\u0142os\u00f3w, paznokci i pi\u0119t.\nT\u0142umaczy doktor Tulp (narz\u0119dzie l\u015bni),\n\u017be szukamy tego, co nas trwo\u017cy w sobie \u2013\nCo wprawia w ruch i zatrzymuje obieg\nNie\u015bmiertelno\u015bci zanurzonej w krwi;\nWystyg\u0142e mi\u0119so z tych docieka\u0144 drwi\n\u017be\u015bmy z\u0142odzieje zw\u0142ok na \u015bwie\u017cym grobie.\nCo\u015b jednak mamy, czego jemu (ju\u017c) brak\nCo jednocze\u015bnie karmi i po\u0142yka:\nInstynkty \u015bmieszne, zachwyt fanatyka\nOrkiestr\u0105 \u017cycia, co dla siebie gra\nJak d\u0142ugo w oku iskra drga lub \u0142za,\nNieznana oczodo\u0142om nieboszczyka.\nChyl\u0105 nade mn\u0105 si\u0119 \u2013 Pycha,\nChciwo\u015b\u0107, Nieczyste Ci\u0105goty,\nZazdro\u015b\u0107, co ledwo oddycha\nZ braku Umiaru i Cn\u00f3t;\nGniew w zb\u0119dne wci\u0105ga k\u0142opoty,\nLenistwo t\u0142umi ochoty \u2013\nJa \u2013 tkanka krucha i licha\nJu\u017c wiem, co ironia i cud.\n", "special_attrs": {"search": {"wiadomo\u015bci": [{"title": "Rembrandt \u201eLekcja anatomii doktora Tulpa\u201d - Niez\u0142a sztuka", "url": "https://niezlasztuka.net/o-sztuce/rembrandt-lekcja-anatomii-doktora-tulpa/", "desc": " Nov 12, 2017  \u00b7  Na rozci\u0119tym przedramieniu nieboszczyka, Nicolaes Tulp demonstruje adeptom mechanizm zginania palc\u00f3w, powtarzaj\u0105c ten ruch na w\u0142asnej d\u0142oni. "}, {"title": "\"Lekcja anatomii\". Rembrandt i oficjalny wizerunek amsterdamskich ...", "url": "https://www.polskieradio.pl/8/406/artykul/3244920,lekcja-anatomii-rembrandt-i-oficjalny-wizerunek-amsterdamskich-chirurgow", "desc": " Sep 24, 2023  \u00b7  \"Lekcj\u0119 anatomii doktora Tulpa\" Rembrandt namalowa\u0142 w 1632 roku i by\u0142 to jego pierwszy zbiorowy portret. Malarz mia\u0142 w\u00f3wczas 26 lat,\u00a0... "}, {"title": "\u201eLekcja anatomii doktora Tulpa\u201d. Tajemnica jednego z ... - Newsweek", "url": "https://www.newsweek.pl/trendy-i-inspiracje/sekcje-zwlok-patologia-medycyna-zycie-smierc-nauka-newsweekpl/8kjybd2", "desc": " Sep 10, 2017  \u00b7  Doktor Tulp t\u0142umaczy, jak funkcjonuje mechanizm zginania palc\u00f3w. Wiemy, kim s\u0105 przedstawione postaci i do kogo nale\u017ca\u0142o poddawane sekcji\u00a0... "}, {"title": "Rembrandt i \"Lekcja anatomii dr. Tulpa\". Przepustka do malarskiej ...", "url": "https://www.polskieradio.pl/8/406/artykul/2920700,rembrandt-i-lekcja-anatomii-dr-tulpa-przepustka-do-malarskiej-slawy", "desc": " Mar 20, 2022  \u00b7  16 stycznia 1632 roku preparowano cia\u0142o Arisa Adriaenssona, zwanego ironicznie Arisem Kindtem (Dzieciakiem), kt\u00f3rego z\u0142apano na kradzie\u017cy p\u0142\u00a0... "}, {"title": "Lekcja anatomii doktora Tulpa - Rembrandt - Encyklopedia malarstwa", "url": "http://www.magazynsztuki.pl/lekcja-anatomii-doktora-tulpa-rembrandt/", "desc": " \u201eLekcja anatomii doktora Tulpa\u201d ukazuje scen\u0119 sekcji zw\u0142ok, kt\u00f3ra przeprowadzana jest na ciele Adriaana Adriaansza skazanego za kradzie\u017c p\u0142aszcza. Na obrazie\u00a0... "}, {"title": "\u201eDuma bez uprzedzenia\u201d. Kilka s\u0142\u00f3w o portretach nowo\u017cytnych ...", "url": "https://niezlasztuka.net/o-sztuce/duma-bez-uprzedzenia-kilka-slow-o-portretach-nowozytnych-medykow/", "desc": " Apr 27, 2021  \u00b7  Najs\u0142ynniejszy nowo\u017cytny portret lekarza stanowi niew\u0105tpliwie Lekcja anatomii doktora Tulpa \u2013 obraz namalowany przez Rembrandta w 1632 roku. "}], "co to": [{"title": "", "url": "http://www.wikidata.org/wiki/Q661378", "desc": " The Anatomy Lesson of Dr. Nicolaes Tulp is a 1632 oil painting on canvas by Rembrandt housed in the Mauritshuis museum in The Hague, the Netherlands. It was originally created to be displayed by the Surgeons Guild in their meeting room. The...   Wikipedia "}, {"title": "Rembrandt \u201eLekcja anatomii doktora Tulpa\u201d - Niez\u0142a sztuka", "url": "https://niezlasztuka.net/o-sztuce/rembrandt-lekcja-anatomii-doktora-tulpa/", "desc": " Nov 12, 2017  \u00b7  Sekcja prowadzona przez Tulpa mia\u0142a miejsce 31 stycznia 1632 roku na ciele Adriaena \u201chet Kindta\u201d Adriaenssona skazanego na powieszenie za napa\u015b\u0107\u00a0... "}, {"title": "Lekcja anatomii doktora Tulpa \u2013 Wikipedia, wolna encyklopedia", "url": "https://pl.wikipedia.org/wiki/Lekcja_anatomii_doktora_Tulpa", "desc": " Lekcja anatomii doktora Tulpa \u2013 obraz namalowany w 1632 przez holenderskiego malarza Rembrandta. Lekcja anatomii doktora Tulpa. De anatomische les van Dr. "}, {"title": "Lekcja anatomii doktora Tulpa - Rembrandt - Encyklopedia malarstwa", "url": "http://www.magazynsztuki.pl/lekcja-anatomii-doktora-tulpa-rembrandt/", "desc": " \u201eLekcja anatomii doktora Tulpa\u201d to obraz namalowany przez holenderskiego artyst\u0119 epoki baroku \u2013 Rembrandta van Rijna. Malarz stworzy\u0142 go w 1632 r. za pomoc\u0105\u00a0... "}, {"title": "\"Lekcja anatomii\". Rembrandt i oficjalny wizerunek amsterdamskich ...", "url": "https://www.polskieradio.pl/8/406/artykul/3244920,lekcja-anatomii-rembrandt-i-oficjalny-wizerunek-amsterdamskich-chirurgow", "desc": " Sep 24, 2023  \u00b7  \"Lekcj\u0119 anatomii doktora Tulpa\" Rembrandt namalowa\u0142 w 1632 roku i by\u0142 to jego pierwszy zbiorowy portret. Malarz mia\u0142 w\u00f3wczas 26 lat,\u00a0... "}, {"title": "[PDF] Rembrandt, Lekcja anatomii doktora Tulpa i Stanis\u0142aw Grochowiak ...", "url": "https://zpe.gov.pl/pdf/PX1Nufsw4", "desc": " literackiego: Stanis\u0142aw Grochowiak, Lekcja anatomii (Rembrandta). Lekcja anatomii doktora Tulpa to obraz namalowany w 1632 roku. Powsta\u0142 on na zam\u00f3wienie\u00a0... "}]}, "yt_search": [{"url": "https://www.youtube.com/watch?v=FREeqsK6Nuw", "title": "Lekcja anatomii doktora Tulpa - YouTube"}, {"url": "https://www.youtube.com/watch?v=xZylBCan50w", "title": "Lekcja anatomii doktora Tulpa  / M\u0142odsi Panowie Dwaj - YouTube"}, {"url": "https://www.youtube.com/watch?v=7kW_00iGIdg", "title": "KWARTET PRFORMA - Lekcja anatomii doktora Tulpa [OFFICIAL AUDIO] - YouTube"}], "rating": "Poem make head hurt, many strange word. Talk about dead body, cutting it open. Living people look at dead body, feel many thing. Some scared, some want know, some no care. Doctor talk about finding life in blood, but poem say living have more. Living have feeling, living do thing, good and bad. Living want, living fear, living hate. Dead no have these. Poem hard understand, but maybe about difference between life and death. Life noisy, messy, full of thing. Death quiet, still, empty. 4/10\n"}, "id": "250", "special": true}