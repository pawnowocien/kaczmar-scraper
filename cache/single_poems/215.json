{"name": "Korespondencja klasowa", "link": "https://www.kaczmarski.art.pl/tworczosc/wiersze/korespondencja-klasowa/", "year": "1979/1985", "text": "Tato!\nJeszcze tu nie jestem miesi\u0105c, a ju\u017c wszystko wyrozumiem,\nMiasto \u2013 owszem, ale w telewizji \u0142adniej wygl\u0105da\u0142o \u2013\nKa\u017c\u0105 tutaj tylko czyta\u0107, no a czyta\u0107 przecie\u017c umiem,\nWi\u0119c mnie niczym nie nastraszy ten uniwersytet ca\u0142y!\nKlasy \u2013 tak jak w szkole zbiorczej, tylko biedniej urz\u0105dzone,\nTak w og\u00f3le, to pieni\u0105dzem \u015bmierdzi tutaj niespecjalnie.\nTylko aula \u2013 taka hala, ale drzewem wyklejona\nJak w remizie czy w ko\u015bciele \u2013 to wygl\u0105da troch\u0119 fajniej!\nTu mnie rektor indeks dawa\u0142, a wygl\u0105da\u0142 jak ksi\u0105dz proboszcz\nI \u015bpiewali jak w ko\u015bciele, tak \u017ce w og\u00f3le \u2013 nie narzekam!\nNie wiem, sk\u0105d was zna ten rektor, ale m\u00f3wi\u0142 du\u017co o was,\n\u017be\u015bcie niby mnie tam u nas wychowali na cz\u0142owieka!\nMieszkam tu w akademiku \u2013 taki hotel dla student\u00f3w \u2013\nPok\u00f3j wi\u0119kszy ciut od chlewa, ale jest nas tylko czterech.\nTamtych trzech \u2013 zdechlaki jakie\u015b, fors\u0105 wi\u0119c nie chwal\u0119 si\u0119 tu,\nTylko sobie je\u015b\u0107 kupuj\u0119, wi\u0119c do\u015blijcie mi papierek.\nW samym domu chocia\u017c zno\u015bnie, to wieczorem niespecjalnie,\nOt, wszystkiego telewizor i natryski s\u0105, i pralnia!\nTelewizor jeszcze owszem, ale z reszty nie korzystam,\nBo tu \u2013 m\u00f3wi\u0119 \u2013 czyta\u0107 ka\u017c\u0105, a to praca przecie\u017c czysta!\nZapisa\u0142em si\u0119 do takich, co tym interesem kr\u0119c\u0105;\nM\u00f3wi\u0105, \u017ce si\u0119 to op\u0142aca i pomaga w studiowaniu!\nMusz\u0119 sk\u0142adki p\u0142aci\u0107, chodzi\u0107 na zebrania i nic wi\u0119cej,\nZa to wezm\u0105 pod uwag\u0119 mnie przy ka\u017cdym typowaniu.\nM\u00f3wi\u0105, \u017ce jak wytypuj\u0105, to zbi\u0107 mo\u017cna szmal niew\u0105ski\nI tak samo bez kolejki mo\u017cna dosta\u0107 tu mieszkanie!\nLepsze to, jak trzyma\u0107 \u015bwinie, bo si\u0119 nie ubabrzesz w \u0142ajnie,\nTylko w samym tym, \u017ce jeste\u015b \u2013 swoje masz wyrachowanie.\nWszyscy tu s\u0105 troch\u0119 g\u0142upi, trudno wyczu\u0107 o czym m\u00f3wi\u0105,\nPo dziesi\u0105tej cisza nocna \u2013 ci gadaj\u0105 jakby w strachu!\nJa tam w nocy \u015bpi\u0119, w dzie\u0144 czytam i wyk\u0142ad\u00f3w wszystkich s\u0142ucham!\nLicz\u0105 ze mn\u0105 si\u0119 ci wa\u017cni! Na niewa\u017cnych k\u0142ad\u0119 lach\u0119!\nStach! Pieni\u0105dze ci posy\u0142am jake\u015b chcia\u0142!\nNa dziewuchy nie wydawaj, przyjd\u0105 same,\nAle sobie nic nie \u017ca\u0142uj, b\u0119dziesz mia\u0142!\nJu\u017c si\u0119 o to postaraj\u0105 tata z mam\u0105!\nTy na \u015bwinie nie wyrzekaj \u2013 swoje wiem.\nTam uwa\u017caj, bo studenci s\u0105 z\u0142odzieje!\nUcz si\u0119. Matka ci posy\u0142a mi\u00f3d i d\u017cem.\nPrzyjed\u017a wczesn\u0105 wiosn\u0105 do dom, to zasiejem!\nUcz si\u0119 dobrze, cz\u0119sto pisz, ca\u0142ujem ci\u0119!\nTego rektora co \u017ce\u015b pisa\u0142, to nie znamy,\nAle \u017ceby cz\u0142owiek nie obrazi\u0142 si\u0119\nTo przez ciebie g\u0119\u015b na gwiazdk\u0119 posy\u0142amy!\nNie pisa\u0142e\u015b, jakie tam ko\u015bcio\u0142y s\u0105,\nM\u00f3dl si\u0119 co dzie\u0144, nie ma to jak s\u0142owo Bo\u017ce,\nKiedy B\u00f3g odbierze ci opiek\u0119 sw\u0105\nTo ci wtedy \u017caden rektor nie pomo\u017ce!\nTato! Piszesz ty, a nie wiesz ju\u017c na jakim \u015bwiecie \u017cyjesz!\nKto tam dzisiaj trzyma \u015bwinie albo sieje wczesn\u0105 wiosn\u0105?!\nJa tu ca\u0142\u0105 polityk\u0119 w ma\u0142ym palcu mam i tyle!\nMiejsce swoje odnalaz\u0142em! I na miejscu siedz\u0119 mocno!\nNa mnie i podobnych do mnie przysz\u0142o\u015b\u0107 kraju dzi\u015b spoczywa!\nCzy wy chocia\u017c wiecie na wsi co to jest egzekutywa?!\nMnie tu m\u0119cz\u0105, \u017ce mam ojca, kt\u00f3ry ziemi \u017ale u\u017cywa!\nWe\u017a ty si\u0119 skolektywizuj! Nie ma to jak w kolektywach!\nWiosn\u0105 chyba nie przyjad\u0119, bo mam kilka egzamin\u00f3w,\nMusz\u0119 troch\u0119 wi\u0119c poczyta\u0107, bo ostatnio tylko dzia\u0142am!\nWszyscy tutaj mnie szanuj\u0105, bo mi w piciu nikt nie strzyma:\nSzko\u0142a twoja i stryjecznych bardzo mi si\u0119 tu przyda\u0142a!\nBoga w sercu mam i dosy\u0107. Po co chodzi\u0107 do ko\u015bcio\u0142a?!\nMusz\u0119 bardzo si\u0119 pilnowa\u0107! Maj\u0105 tutaj tak\u0105 list\u0119!\nNa rolnictwie jak nikt znam si\u0119 i partyjna czeka szko\u0142a,\nTak, co ty by\u015b stary na to, jakby syn tw\u00f3j by\u0142 minister?\nNa dziewuchy ani grosza, tak zjecha\u0142em jednej ty\u0142ka,\n\u017be si\u0119 sama teraz prosi, bior\u0119 kiedy potrzebuj\u0119!\nZdrowy jestem, dobrej my\u015bli, z tym rektorem to pomy\u0142ka,\nBo to zwrot by\u0142 retoryczny, zjad\u0142em g\u0119\u015b, za d\u017cem dzi\u0119kuj\u0119!\n\u0141atwo tutaj si\u0119 pokaza\u0107, bo tu ka\u017cdy sobie lekce-\nWa\u017cy swoje obowi\u0105zki, nic nie zrobi za choler\u0119.\nStarczy ws\u0142ucha\u0107 si\u0119 i schyli\u0107, \u017ceby mie\u0107, a im si\u0119 nie chce.\nM\u00f3wi\u0119! Wpisz si\u0119 na kolektyw, bo blokujesz mi karier\u0119.\nStach, ty nie pchaj si\u0119, gdzie nie szukaj\u0105 ci\u0119,\nWy\u017cej ty\u0142ka nie podskoczysz, to pami\u0119taj.\nSwoje r\u00f3b i wi\u0119cej nie pouczaj mnie,\nMatka w domu chce zobaczy\u0107 ci\u0119 na \u015bwi\u0119ta!\nNo\u015b wysoko g\u0142ow\u0119, swego ci nie wstyd,\nZ kim nie trzeba \u2013 nie zadzieraj, bo i po co!\nDbaj o siebie, wstawaj co dzie\u0144 p\u00f3ki \u015bwit,\nUlicami si\u0119 nie szwendaj p\u00f3\u017an\u0105 noc\u0105.\nNie bierz nic, co tam za darmo daj\u0105 ci \u2013\nZe szczerego serca nikt ci nic dzi\u015b nie da,\nW przysz\u0142o\u015b\u0107 kraju nie wierz, kto\u015b se z ciebie drwi,\nOjcu wierz, a ojciec m\u00f3wi \u2013 b\u0119dzie bieda!\nM\u00f3wi\u0105, \u017ce tam \u017cyjesz jak ko\u015bcielna mysz,\nLicz pieni\u0105dze, to wystarczy ci na d\u0142u\u017cej,\nW Rany Boskie wierz i szanuj \u015awi\u0119ty Krzy\u017c,\nWtedy w \u017cyciu b\u0119dziesz mia\u0142, na co zas\u0142u\u017cysz!\nTato, dawno ju\u017c nie dzia\u0142am, to si\u0119 teraz nie op\u0142aca.\nWszystko sypie si\u0119, wi\u0119c jestem od miesi\u0105ca w opozycji \u2013\nJest nas wielu \u2013 b\u0119dzie wi\u0119cej, Ko\u015bci\u00f3\u0142, nauka i praca,\n\u015aledz\u0105 nas i by\u0142em ju\u017c przes\u0142uchiwany na milicji!\nDu\u017co pisa\u0107 nie mam czasu, bo mam dy\u017cur dzi\u015b w drukarni,\nCzas wyprzedzi\u0142 nas o g\u0142ow\u0119 to nadrabia\u0107 trzeba g\u0142ow\u0105 \u2013\nTeraz w kupie nas nie rusz\u0105, bo jeste\u015bmy solidarni!\nWypieprzymy czerwonego, zbudujemy Polsk\u0119 now\u0105!\nCo niedziela jestem na mszy, bo tam wszyscy teraz chodz\u0105\nI zaliczam kurs po kursie, wiem ju\u017c wszystko o Katyniu!\nMam co je\u015b\u0107 i mam gdzie spa\u0107, wi\u0119c nas w\u0142adze nie zag\u0142odz\u0105,\nWi\u0119c si\u0119 nie martw o mnie, to si\u0119 zobaczymy na Wo\u0142yniu!\nWy tam na wsi te\u017c dzia\u0142ajcie, bo to koniec jest komuny,\nA mnie b\u0119dzie wstyd za ojca, co si\u0119 s\u0142ucha\u0142 uchwa\u0142 Plenum!\n\u015apiesz si\u0119 tato, p\u00f3ki pora, bo nied\u0142ugo Mury Run\u0105!\nWpisz si\u0119 do Solidarno\u015bci \u2013 no i wst\u0105p do KPN-u.\nStach, za du\u017co mord\u0119 drzesz, za ma\u0142o wiesz!\nR\u00f3b co trzeba, r\u00f3b co chcesz, ale na swoim!\nMy tu wiemy czego potrzebuje wie\u015b,\nMatka m\u00f3wi mi, \u017ce si\u0119 o ciebie boi!\nTutaj mamy takich te\u017c \u2013 B\u00f3g odpu\u015b\u0107 im,\nW ko\u0144cu ka\u017cdy w\u0142asn\u0105 ma Krzy\u017cow\u0105 Drog\u0119 \u2013\nS\u0142uchaj \u2013 zanim m\u00f3w \u2013 i zanim powiesz \u2013 czy\u0144 \u2013\nJakby co, to wiesz, \u017ce zawsze Ci pomog\u0119!\nNam spalili tu stodo\u0142\u0119, br\u00f3g i chlew,\nAle to nie pow\u00f3d, \u017ceby ostrzy\u0107 kosy.\n\u0179le ci radzi rado\u015b\u0107, \u017ale ci radzi gniew\nI nie dojdziesz ty na Wo\u0142y\u0144, student bosy!\nKiedy b\u0119dziesz m\u00f3g\u0142, to przyjed\u017a, tu tw\u00f3j dom,\nCo drukujesz \u2013 przy\u015blij, przeczytamy i my \u2013\nW Boga wierz i nie daj wiary g\u0142upim snom,\nMatka mi\u00f3d posy\u0142a \u2013 podziel si\u0119 ze swymi!\nTato, ze mn\u0105 wszystko dobrze, chocia\u017c wzi\u0119li, to nie bili,\nKlawisz m\u00f3wi, \u017ce najwcze\u015bniej to wypuszcz\u0105 dwudziestego.\nA\u017c si\u0119 cz\u0142owiek troch\u0119 dziwi, \u017ce\u015bmy wszystko to prze\u017cyli,\nAle \u2013 jak to u nas m\u00f3wi\u0105 \u2013 przecie\u017c nie ma tego z\u0142ego!\nJest tu taki jeden major, do wszystkiego mnie przekona\u0142\nI powiedzia\u0142, \u017ce rozumie wszystkie moje motywacje,\nAle co mi pozosta\u0142o \u2013 pyta \u2013 wrona, co czerwona?\n\u017beby Polska by\u0142a Polsk\u0105? Bezsensowne demonstracje.\nWiem, \u017ce dawno ostrzega\u0142e\u015b, ale sam nie jeste\u015b \u015bwi\u0119ty,\nMajor pyta\u0142 mnie o ciebie, pokazywa\u0142 mi papiery.\nZnaleziono za obrazem wywrotowe dokumenty \u2013\nPowiedz, co ja mog\u0142em na to, \u017ce nie by\u0142e\u015b ze mn\u0105 szczery?\nKiedy wyjd\u0119, to przyjad\u0119, pogadamy po staremu,\nGryps przesy\u0142am przez koleg\u0119, kt\u00f3ry w\u0142a\u015bnie dzisiaj wyszed\u0142 \u2013\nTo porz\u0105dny bardzo cz\u0142owiek, mo\u017cesz wierzy\u0107 mu, jak swemu,\nUm\u00f3wili\u015bmy si\u0119 z nim, \u017ce razem ze mn\u0105 si\u0119 zapisze!\nStach, my z matk\u0105 wyje\u017cd\u017camy jutro st\u0105d,\nPo tym wszystkim ju\u017c nam tutaj \u017cy\u0107 nie dadz\u0105.\nS\u0105siad m\u00f3wi, \u017ce g\u0142upota i \u017ce b\u0142\u0105d,\nAle s\u0105siad, tak jak zawsze \u2013 trzyma z w\u0142adz\u0105.\n\u017byj jak chcesz, doros\u0142y jeste\u015b nie od dzi\u015b,\nS\u0142\u00f3w nie b\u0119d\u0119 traci\u0142, co\u015bmy tu prze\u017cyli.\nNapiszemy stamt\u0105d, ty jak chcesz te\u017c pisz,\nNiech\u017ce b\u00f3g tw\u00f3j nowy nieba ci przychyli.\nGospodarstwo stoi, spr\u00f3buj przej\u0105\u0107 je \u2013\nMatka p\u0142acze, ale matki zawsze p\u0142acz\u0105 \u2013\nPan B\u00f3g z tob\u0105, chyba nie spotkamy si\u0119 \u2013\n\u017byj szcz\u0119\u015bliwy i niech ludzie ci wybacz\u0105!\n", "special_attrs": {"search": {"wiadomo\u015bci": [{"title": "Zasady post\u0119powania z korespondencj\u0105 szkoln\u0105 - Portal O\u015bwiatowy", "url": "https://www.portaloswiatowy.pl/analizy-i-interpretacje/zasady-postepowania-z-korespondencja-szkolna-18066.html", "desc": " Jun 3, 2020  \u00b7  ETAP 1. Przyjmowanie korespondencji. Zazwyczaj korespondencj\u0119 szkoln\u0105 przyjmuje pracownik sekretariatu. Po odebraniu korespondencji pracownik\u00a0... "}, {"title": "Korespondencja klasowa / Karmaniola - YouTube", "url": "https://www.youtube.com/watch?v=HK9xhqPMaGk", "desc": " Jul 16, 2011  \u00b7  Korespondencja klasowa / Karmaniola ... Anna Kalczy\u0144ska komentuje emocje wok\u00f3\u0142 wywiadu Moniki Olejnik z Rados\u0142awem Sikorskim. Plotek News\u00a0... "}, {"title": "Znajomo\u015b\u0107 zasad korespondencji drog\u0105 mailow\u0105", "url": "https://wartowiedziec.pl/serwis-glowny/styl-zycia/42515-znajomosc-zasad-korespondencji-droga-mailowa-gwarantem-wzmocnienia-wizerunku-samorzadowiec-z-klasa-cz-14", "desc": " Temat powinien by\u0107 kr\u00f3tki i tre\u015bciwy - streszcza\u0107 w kilku s\u0142owach wiadomo\u015b\u0107. Powinien by\u0107 zrozumia\u0142y dla odbiorcy, jak i nadawcy. Je\u015bli wy\u015blemy odbiorcy (\u00a0... "}, {"title": "Jacek Kaczmarski - \"Korespondencja klasowa\" - YouTube", "url": "https://www.youtube.com/watch?v=3_PaRYzdRj0&pp=ygUOI2tsYXNha3LEmWdvd2E%3D", "desc": " Jun 6, 2016  \u00b7  Comments120 ... W ci\u0105gu dalszym utworu Stach nale\u017ca\u0142 do SLD, PO, PiS a ko\u0144czy\u0142 karier\u0119 w KODzie na emeryturce.. "}, {"title": "[PDF] Korespondencja s\u0142u\u017cbowa i dyplomatyczna", "url": "http://repozytorium.uni.wroc.pl/Content/77814/PDF/Korespondencja_sluzbowa_i_dyplomatyczna_M_Lakota-Micker.pdf", "desc": " Mianem tym okre\u015bla si\u0119 ka\u017cd\u0105 piln\u0105 wiadomo\u015b\u0107 przesy\u0142an\u0105 drog\u0105 radiow\u0105 lub telegraficzn\u0105, komputerowo, w tym tak\u017ce raport polityczny ambasady. Depesze\u00a0... "}, {"title": "Tajemnica korespondencji. Kiedy mo\u017cna opublikowa\u0107 listy?", "url": "https://legalnakultura.pl/pl/prawo-w-kulturze/prawo-w-praktyce/news/3634,tajemnica-korespondencji-kiedy-mozna-opublikowac-listy", "desc": " Oct 15, 2021  \u00b7  Nale\u017cy na koniec podkre\u015bli\u0107, \u017ce prawa autorskie do tre\u015bci list\u00f3w b\u0105d\u017a wiadomo\u015bci e-mail przys\u0142uguj\u0105 ich tw\u00f3rcom (nadawcom). Jednak na podstawie\u00a0... "}], "co to": [{"title": "", "url": "https://www.youtube.com/watch?v=LwaDoEs0st4", "desc": " Album "}, {"title": "Korespondencja klasowa www.kaczmarski.art.pl", "url": "https://www.kaczmarski.art.pl/tworczosc/wiersze/korespondencja-klasowa/", "desc": " Oct 10, 2017  \u00b7  \u017byj jak chcesz, doros\u0142y jeste\u015b nie od dzi\u015b, S\u0142\u00f3w nie b\u0119d\u0119 traci\u0142, co\u015bmy tu prze\u017cyli. Napiszemy stamt\u0105d, ty jak chcesz te\u017c pisz, Niech\u017ce b\u00f3g tw\u00f3j\u00a0... "}, {"title": "Korespondencja klasowa / Trzy Listy - Forum o Jacku Kaczmarskim", "url": "http://kaczmarski.art.pl/forum/archive/index.php?thread-6088.html", "desc": " Feb 6, 2008  \u00b7  Trzeci wers gdzie przedstawia kolejno\u015b\u0107 s\u0142uchaj, r\u00f3b, m\u00f3w nasuwa my\u015bl \u017ce jednak jest. Potwierdza to te\u017c spos\u00f3b w jaki m\u00f3wi o s\u0105siedzie. \u201eStach! "}, {"title": "Zasady post\u0119powania z korespondencj\u0105 szkoln\u0105 - Portal O\u015bwiatowy", "url": "https://www.portaloswiatowy.pl/analizy-i-interpretacje/zasady-postepowania-z-korespondencja-szkolna-18066.html", "desc": " Jun 3, 2020  \u00b7  Zazwyczaj korespondencj\u0119 szkoln\u0105 przyjmuje pracownik sekretariatu. Po odebraniu korespondencji pracownik powinien wykona\u0107 czynno\u015bci wymagane\u00a0... "}, {"title": "Jacek Kaczmarski - \"Korespondencja klasowa\" - YouTube", "url": "https://www.youtube.com/watch?v=3_PaRYzdRj0", "desc": " Jun 6, 2016  \u00b7  Share your videos with friends, family, and the world. "}, {"title": "Korespondencja klasowa / Jacek Kaczmarski - owceahmeda", "url": "https://owceahmeda.wordpress.com/2015/03/23/korespondencja-klasowa-jacek-kaczmarski/", "desc": " Mar 23, 2015  \u00b7  Korespondencja klasowa, czyli \u201elisty syna Polaka do ojca buraka\u201d to utw\u00f3r, kt\u00f3ry wydaje mi si\u0119 z jednej strony bardzo prosty \u2013 zwyk\u0142a\u00a0... "}]}, "yt_search": [{"url": "https://www.youtube.com/watch?v=LwaDoEs0st4", "title": "JACEK KACZMARSKI-Korespondencja klasowa - YouTube"}, {"url": "https://www.youtube.com/watch?v=3_PaRYzdRj0", "title": "Jacek Kaczmarski - \"Korespondencja klasowa\" - YouTube"}, {"url": "https://www.youtube.com/watch?v=NTNcxGVgn9I", "title": "Jacek Kaczmarski - Nasza klasa - YouTube"}], "rating": "Big poem talk about son and dad. Son go far away, learn many thing. First, son think new place good, want be important. Son talk about school, people, and want money. Dad send money, tell son be careful. Dad no like son change, write \"believe, no stupid dream\".\n\nSon get more big head, think he know all. He talk down to dad. Son join group, want change world. Dad warn son, but son no listen. Son get in trouble, police ask question. Dad sad, son not listen. Son think he understand mistake. But son is very changed person.\n\nDad and mom leave home, sad. Tell son be happy. Poem show son become different, forget old ways. Think he know more than dad. Lose family, maybe lose self. Poem show big change, not good change. A poem about a conflict between generations.\n\nRating: 4/10.\n"}, "id": "215", "special": true}