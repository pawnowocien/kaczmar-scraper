{"name": "Epitafium dla W\u0142odzimierza Wysockiego", "link": "https://www.kaczmarski.art.pl/tworczosc/wiersze/epitafium-dla-wlodzimierza-wysockiego/", "year": "1980", "text": "To moja droga z piek\u0142a do piek\u0142a,\nW d\u00f3\u0142 na z\u0142amanie karku gnam!\nNikt mnie nie trzyma, nikt nie prze\u015bwietla,\nNie zrywa most\u00f3w, nie stawia bram!\nPo grani! Po grani!\nNad przepa\u015bci\u0105 bez \u0142a\u0144cuch\u00f3w, bez wahania!\nTu na trze\u017awo diabli wezm\u0105,\nZdradzi mnie rozs\u0105dek \u2013 dra\u0144,\nW wilczy d\u00f3\u0142 wspomnienia zmieni\u0105\nOstr\u0105 gra\u0144!\nPo grani! Po grani! Po grani!\nTu mi drogi nie zast\u0105pi\u0105 pokonani!\nTylko \u0142api\u0105 mnie za nogi,\nKrzycz\u0105 \u2013 nie id\u017a! Krzycz\u0105 \u2013 sta\u0144!\nCi, co w p\u00f3\u0142 stan\u0119li drogi\nI z\u0119bami, pazurami krusz\u0105 gra\u0144!\nTo moja droga z piek\u0142a do piek\u0142a,\nW przepa\u015b\u0107 na \u0142eb na szyj\u0119 skok!\nBoskiej Komedii nowy przek\u0142ad\nI w pierwszy kr\u0105g piek\u0142a m\u00f3j pierwszy krok!\nTu do mnie! Tu do mnie!\nRuda chwyta mnie dziewczyna swymi d\u0142o\u0144mi\nI do ko\u0144skiej grzywy wi\u0105\u017ce,\nSzarpi\u0119 grzyw\u0119 \u2013 rumak r\u017cy!\nOna \u2013 Co ci jest m\u00f3j ksi\u0105\u017c\u0119? \u2013\nSzepce mi\u2026\nDo piek\u0142a! Do piek\u0142a! Do piek\u0142a!\nNie mam czasu na przeja\u017cd\u017cki, wied\u017amo w\u015bciek\u0142a!\n\u2013 Nie wiesz ty, co ci\u0119 tam czeka \u2013\nM\u00f3wi sine tocz\u0105c \u0142zy.\n\u2013 Piek\u0142o te\u017c jest dla cz\u0142owieka!\nNie strasz, nie ku\u015b i odchodz\u0105c zabierz sny!\nTo moja droga z piek\u0142a do piek\u0142a,\nWok\u00f3\u0142 postaci bladych t\u0142ok;\nKo\u0144 mnie nad nimi unosi z lekka\nI w drugi kr\u0105g kieruje krok!\nZes\u0142ani! Zes\u0142ani!\nNaznaczeni, pot\u0119pieni i sprzedani!\nCo robicie w piek\u0142a sztolniach\nBrodz\u0105c w b\u0142ocie, depc\u0105c l\u00f3d?\nCzy \u015bmier\u0107 daje ludzi wolnych\nZn\u00f3w pod knut?!\n\u2013 To nie tak! To nie tak! To nie tak!\nNie u\u017calaj si\u0119 nad nami \u2013 ty\u015b poeta!\nMy\u015bmy raju znie\u015b\u0107 nie mogli,\nTu nasz \u017cywio\u0142, tu nasz dom!\nTu nie wejd\u0105 ludzie podli,\nTutaj \u017caden nas nie zdziesi\u0105tkuje grom!\n\u2013 Pani bagien, mokrade\u0142 i \u015bnie\u017cnych p\u00f3l,\nRozpal w \u0142a\u017ani kamienie na biel!\nZ cia\u0142 rozgrzanych niech si\u0119 wytopi b\u00f3l,\nTatua\u017ce we\u017amiemy na cel!\nBo na sercu, po lewej \u2013 tam Stalin dr\u017cy,\nPot zalewa mu oczy i w\u0105s!\nJego profil specjalnie tam k\u0142uli my\n\u017beby s\u0142ysza\u0142 jak serca si\u0119 rw\u0105!\nTo moja droga z piek\u0142a do piek\u0142a,\nLampy naftowe wabi\u0105 wzrok \u2013\nPodmiejska chata, ma\u0142a izdebka\nI w trzeci kr\u0105g kolejny krok.\n\u2013 Wchod\u017a \u015bmia\u0142o! Wchod\u017a \u015bmia\u0142o!\nNie wiem jak ci trafi\u0107 tutaj si\u0119 uda\u0142o!\nOt, jak raz \u2013 samowar kipi,\nPij herbat\u0119 synu, pij!\nSamogonu z nami wypij!\nZdrowy \u017cyj!\nNam zno\u015bnie! Nam zno\u015bnie! Nam zno\u015bnie!\nTak \u017cyjemy niewidocznie i bezg\u0142o\u015bnie\u2026\nPo\u017cyjemy i pomrzemy \u2013\nNie us\u0142yszy o nas \u015bwiat,\nA po \u015bmierci wypijemy\nZa prze\u017cytych w dobrej wierze par\u0119 lat!\nTo moja droga z piek\u0142a do piek\u0142a,\nMiasto, a w mie\u015bcie przy bloku blok;\nWci\u0105gam powietrze i chwiejny z lekka\nJu\u017c w czwarty kr\u0105g kieruj\u0119 krok!\nDo cyrku! Do cyrku! Do kina!\nTelewizor w\u0142\u0105czy\u0107 \u2013 bajka si\u0119 zaczyna!\nMama w sklepie, tata w barze,\nSyn z pepeszy tnie a\u017c gra!\nNa pionierskiej chu\u015bcie marze\u0144\nGwiazd\u0119 ma!\nNa mecze! Na mecze! Na wiece!\nSwoje zna\u0107, nie rzuca\u0107 w oczy si\u0119 bezpiece!\nS\u0105siad \u2013 owszem, wypi\u0107 mo\u017cna,\nLecz to s\u0105siad, brat \u2013 to brat.\nJak \u015bwiat \u015bwiatem do ostro\u017cnych\nZwyk\u0142 nale\u017ce\u0107 i u\u015bmiecha\u0107 si\u0119 ten \u015bwiat!\nTo moja droga z piek\u0142a do piek\u0142a,\nNa scenie Hamlet, sk\u0142uty bok,\nZ kt\u00f3rego w\u0142a\u015bnie krew wyciek\u0142a \u2013\nTo w pi\u0105ty kr\u0105g kolejny krok!\nO Matko! O Matko!\nJak\u017ce mog\u0142a\u015b jemu sprzeda\u0107 si\u0119 tak \u0142atwo!\nWszak on m\u0119\u017ca twego zabi\u0142,\nZg\u0142adzi mnie, splugawi tron,\nZniszczy Dani\u0119, lud ograbi \u2013\nBijcie w dzwon!\nNa trwog\u0119! Na trwog\u0119! Na trwog\u0119!\nNie wybieraj mi\u0119dzy \u017c\u0105dz\u0105 sw\u0105 a Bogiem!\nP\u00f3ki czas naprawi\u0107 b\u0142\u0119dy\nMatko, nie r\u00f3b tego \u2013 st\u00f3j!\nCenzor z dziewi\u0105tego rz\u0119du:\n\u2013 Nie, w tej formie to nie mo\u017ce wcale p\u00f3j\u015b\u0107!\nTo moja droga z piek\u0142a do piek\u0142a,\nW\u00f3dka i piwo, koniak, grog \u2013\nNajlepszych z nas ostatnia Mekka\nI w sz\u00f3sty kr\u0105g kolejny krok!\nNa g\u00f3rze! Na g\u00f3rze! Na g\u00f3rze!\nChcia\u0142oby si\u0119 \u017cy\u0107 najpe\u0142niej i najd\u0142u\u017cej!\nO to warto si\u0119 postara\u0107,\nTo jest na\u0142\u00f3g, zrozum to!\nTam si\u0119 \u017cyje jak za cara\nI ot co!\nNa dole, na dole, na dole\nSzklanka w\u00f3dki i razowy chleb na stole.\nI my wszyscy tam i tutaj\nT\u0142um rozdartych dusz na p\u00f3\u0142,\nPo hu\u015btawce md\u0142o\u015b\u0107 i smutek\nCho\u0107by\u015b nawet co dzie\u0144 wali\u0142 g\u0142ow\u0105 w st\u00f3\u0142!\nTo moja droga z piek\u0142a do piek\u0142a,\nZ wolna zapada nade mn\u0105 mrok,\nWi\u0119c bies\u00f3w szpaler szlak mi o\u015bwietla,\nBo w si\u00f3dmy kr\u0105g kieruj\u0119 krok!\nTam milcz\u0105 i siedz\u0105,\nI na moj\u0105 twarz nie spojrz\u0105 \u2013 wszystko wiedz\u0105!\nSiedz\u0105, ale nie gadaj\u0105 \u2013\nM\u0119tny wzrok spod powiek l\u015bni;\n\u017buj\u0105 co\u015b, bo im wypad\u0142y\nDawno k\u0142y!\nWi\u0119c stoj\u0119! Wi\u0119c stoj\u0119! Wi\u0119c stoj\u0119!\nA przed nimi le\u017cy w teczce \u017cycie moje!\nNie czytaj\u0105, nie pytaj\u0105 \u2013\nMilcz\u0105, siedz\u0105 \u2013 kaszle kto\u015b,\nA za oknem werble graj\u0105 \u2013\nZn\u00f3w parada, \u015bwi\u0119to albo jeszcze co\u015b\u2026\nI poj\u0105\u0142em co chc\u0105 ze mn\u0105 zrobi\u0107 tu!\nI za gard\u0142o porywa mnie strach!\nKo\u0144 m\u00f3j znikn\u0105\u0142, a wy, siedmiu kr\u0119g\u00f3w t\u0142um,\nMacie w uszach i w oczach piach!\nPo mnie nikt nie wyci\u0105gnie okrutnych r\u0105k,\nMnie nie b\u0119d\u0105 katowa\u0107 i strzyc!\nDla mnie maj\u0105 tu jeszcze \u00f3smy kr\u0105g!\n\u00d3smy kr\u0105g, w kt\u00f3rym nie ma ju\u017c nic.\nPami\u0119tajcie wy o mnie co si\u0142, co si\u0142!\nCho\u0107 przemkn\u0105\u0142em przed wami jak cie\u0144!\nPalcie w \u0142a\u017ani, a\u017c kamie\u0144 si\u0119 zmieni w py\u0142 \u2013\nPrzecie\u017c wr\u00f3c\u0119, gdy zacznie si\u0119 dzie\u0144!\n", "special_attrs": {"search": {"wiadomo\u015bci": [{"title": "Epitafium dla W\u0142odzimierza Wysockiego www.kaczmarski.art.pl", "url": "https://www.kaczmarski.art.pl/tworczosc/wiersze/epitafium-dla-wlodzimierza-wysockiego/", "desc": " Oct 10, 2017  \u00b7  I z\u0119bami, pazurami krusz\u0105 gra\u0144! To moja droga z piek\u0142a do piek\u0142a, W przepa\u015b\u0107 na \u0142eb na szyj\u0119 skok! I w pierwszy kr\u0105g piek\u0142a m\u00f3j pierwszy krok! "}, {"title": "Epitafium dla W\u0142odzimierza Wysockiego - Wikipedia", "url": "https://pl.wikipedia.org/wiki/Epitafium_dla_W%C5%82odzimierza_Wysockiego", "desc": " To jest najnowsza wersja przejrzana, kt\u00f3ra zosta\u0142a oznaczona 31 maj 2021. Od tego czasu wykonano 1 zmian\u0119, kt\u00f3ra oczekuje na przejrzenie. Epitafium dla W\u0142\u00a0... "}, {"title": "Epitafium dla W\u0142odzimierza Wysockiego. - Jacek Kaczmarski", "url": "http://kaczmarski.art.pl/forum/showthread.php?tid=7666", "desc": " Apr 9, 2011  \u00b7  [size=85]My chcemy Boga w rodzin kole, W troskach rodzic\u00f3w, dziatek snach. My chcemy Boga w ksi\u0105\u017cce, w szkole, W godzinach wytchnie\u0144, w pracy\u00a0... "}, {"title": "Wiersze Wikinga: Epitafium dla W\u0142odzimierza Wysockiego", "url": "https://e-sochaczew.pl/artykul/wiersze-wikinga-epitafium-n591465", "desc": " Jul 27, 2014  \u00b7  Jego pie\u015bni to: walka, mi\u0142o\u015b\u0107 i wolno\u015b\u0107. M\u0142ode pokolenie nie zna Jego tw\u00f3rczo\u015bci i nie pozna je\u017celi nie b\u0119dziemy jej przypominali. Wysocki jako\u00a0... "}, {"title": "Jacek Kaczmarski \u201eEpitafium dla W\u0142odzimierza Wysockiego\u201d", "url": "https://www.dlaucznia.pl/lekcja/jezyk-polski,nauka-o-literaturze,wspolczesnosc,wspolczesnosc-lektury,jacek-kaczmarski-epitafium-dla-wlodzimierza-wysockiego", "desc": " Bard odszed\u0142 25 lipca 1980 r. Utw\u00f3r jest ho\u0142dem dla zmar\u0142ego \u2013 epitafium. Aluzje do Boskiej komedii Dantego i tw\u00f3rczo\u015bci Wysockiego. "}, {"title": "Epitafium dla W\u0142odzimierza Wysockiego - tekst i akordy", "url": "https://www.piosenkaztekstem.pl/opracowanie/jacek-kaczmarski-epitafium-dla-wlodzimierza-wysockiego/", "desc": " Jun 4, 2011  \u00b7  Krzycz\u0105 - sta\u0144! I z\u0119bami, pazurami krusz\u0105 gra\u0144! W przepa\u015b\u0107 na \u0142eb na szyj\u0119 skok! I w pierwszy kr\u0105g piek\u0142a m\u00f3j pierwszy krok! "}], "co to": [{"title": "  Epitafium dla W. Wysockiego (Epitafium dla Wysockiego) (Song by Jacek Kaczmarski)  ", "url": "/search?num=8", "desc": " Epitafium dla W. Wysockiego (Epitafium dla Wysockiego) (Song by Jacek Kaczmarski) "}, {"title": "Epitafium dla W\u0142odzimierza Wysockiego - Wikipedia", "url": "https://pl.wikipedia.org/wiki/Epitafium_dla_W%C5%82odzimierza_Wysockiego", "desc": " Epitafium dla W\u0142odzimierza Wysockiego \u2013 utw\u00f3r Jacka Kaczmarskiego, jeden z najd\u0142u\u017cszych i najtrudniejszych technicznie w dorobku tego barda. "}, {"title": "Epitafium dla W\u0142odzimierza Wysockiego www.kaczmarski.art.pl", "url": "https://www.kaczmarski.art.pl/tworczosc/wiersze/epitafium-dla-wlodzimierza-wysockiego/", "desc": " Oct 10, 2017  \u00b7  \u2013 Pani bagien, mokrade\u0142 i \u015bnie\u017cnych p\u00f3l, Rozpal w \u0142a\u017ani kamienie na biel! Z cia\u0142 rozgrzanych niech si\u0119 wytopi b\u00f3l, Tatua\u017ce we\u017amiemy na cel! Bo\u00a0... "}, {"title": "Epitafium dla W\u0142odzimierza Wysockiego - analiza i interpretacja - klp.pl", "url": "https://klp.pl/kaczmarski/a-9271.html", "desc": " Epitafium dla W\u0142odzimierza Wysockiego jest nie tylko ho\u0142dem po\u015bwi\u0119conym temu wybitnemu arty\u015bcie, ale przede przenikliwym wszystkim obrazem Rosji komunistycznej. "}, {"title": "Jacek Kaczmarski \u201eEpitafium dla W\u0142odzimierza Wysockiego\u201d", "url": "https://www.dlaucznia.pl/lekcja/jezyk-polski,nauka-o-literaturze,wspolczesnosc,wspolczesnosc-lektury,jacek-kaczmarski-epitafium-dla-wlodzimierza-wysockiego", "desc": " Utw\u00f3r jest ho\u0142dem dla zmar\u0142ego \u2013 epitafium. Aluzje do Boskiej komedii Dantego i tw\u00f3rczo\u015bci Wysockiego. Liryka roli \u2013 za podmiot m\u00f3wi\u0105cy mo\u017cna uzna\u0107 samego\u00a0... "}, {"title": "Jacek Kaczmarski - Epitafium Dla W\u0142odzimierza Wysockiego - tekst ...", "url": "https://www.groove.pl/jacek-kaczmarski/epitafium-dla-wlodzimierza-wysockiego/piosenka/266520", "desc": " To moja droga z piek\u0142a do piek\u0142a. W d\u00f3\u0142 na z\u0142amanie karku gnam! Nikt mnie nie trzyma, nikt nie prze\u015bwietla. Nie zrywa most\u00f3w, nie stawia bram! Po grani! "}]}, "yt_search": [{"url": "https://www.youtube.com/watch?v=JENxnESv-W4", "title": "Jacek Kaczmarski - Epitafium dla Wysockiego - YouTube"}, {"url": "https://www.youtube.com/watch?v=guMyd5c59WY", "title": "Epitafium dla W.W. (DOBRA JAKO\u015a\u0106)  - Jacek Kaczmarski - YouTube"}, {"url": "https://www.youtube.com/watch?v=zuHJ0fLxzYU", "title": "Epitafium dla Wysockiego - YouTube"}], "rating": "Big poem talk about man go many hell. Man ride horse, see many bad thing. Man see bad people, sad people, angry people. Man no like what see, but keep go. Man go many place, like Dante poem but not like Dante. Poem talk much 'bout drinking, bad government, and no escape. Talk good... but long. Make head feel funny not how words go together, but many words. Poem many dark, no happy.\n\nRating: 5/10.\n"}, "id": "152", "special": true}