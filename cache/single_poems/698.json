{"name": "\u015aniadanie z Bogiem", "link": "https://www.kaczmarski.art.pl/tworczosc/wiersze/sniadanie-z-bogiem/", "year": "18.7.1999", "text": "M\u00f3j B\u00f3g pochyla si\u0119 nade mn\u0105.\n\u2013 Wsta\u0144 \u2013 m\u00f3wi, cho\u0107 za oknem ciemno\nI sen domaga si\u0119 pointy.\nSam nie zna snu, wi\u0119c mnie pogania\nDo mycia z\u0119b\u00f3w, do \u015bniadania,\nSi\u0142\u0105 perswazji i zach\u0119ty.\nM\u00f3j B\u00f3g nie stworzy\u0142 \u015bwiata w tydzie\u0144.\nRobota mu niesporo idzie,\nCi\u0105gle si\u0119 myli i przeklina;\nGrzebi\u0105c w szczeg\u00f3\u0142ach \u2013 gubi w\u0105tek,\nNie wie gdzie koniec, gdzie pocz\u0105tek\nI sarka, \u017ce to moja wina.\nWci\u0105\u017c mu nie do\u015b\u0107\nZmylonych dr\u00f3g \u2013\nUparty go\u015b\u0107\nM\u00f3j B\u00f3g.\nCz\u0119\u015bciej bezradny ni\u017c zaradny,\nOkazji nie przepu\u015bci \u017cadnej\nBy w b\u00f3l si\u0119 wtr\u0105ci\u0107 czyjej\u015b duszy.\nZ rozs\u0105dkiem zawsze ma na pie\u0144ku,\nLecz nie potrafi machn\u0105\u0107 r\u0119k\u0105,\nNie umie ramionami wzruszy\u0107.\nGdziekolwiek w \u015bwiecie co\u015b si\u0119 \u015bwi\u0119ci\nTam, jak cier\u0144 w pi\u0119cie, On si\u0119 wkr\u0119ci \u2013\nNieustaj\u0105cy ostry dy\u017cur.\nOddaje wieczno\u015b\u0107 dla tej chwili,\nGdy nad kim\u015b czule si\u0119 pochyli,\nChocia\u017c go zdrowo \u0142upie w krzy\u017cu.\nNa do drzwi stuk\nKogo by m\u00f3g\u0142 \u2013\nWpu\u015bci za pr\u00f3g\nM\u00f3j B\u00f3g.\nMa \u017cal do swych niebia\u0144skich Braci,\n\u017be s\u0142ono ka\u017c\u0105 sobie p\u0142aci\u0107\nZa sw\u0105 do \u0142ask i kar gotowo\u015b\u0107,\nAle podziwia tak\u017ce do\u015b\u0107 ich\nZa wszechmoc, za brak w\u0105tpliwo\u015bci\nI za nieludzk\u0105 pomys\u0142owo\u015b\u0107.\nSam z rachunkami ma k\u0142opoty;\nNikomu nie wyceni cnoty\nI z grzech\u00f3w te\u017c nie zbierze \u017cniwa.\nTroch\u0119 rozrzutny, troch\u0119 pr\u00f3\u017cny \u2013\nZawsze si\u0119 czuje komu\u015b d\u0142u\u017cny,\nWi\u0119c byle bydl\u0119 Go wykiwa.\nA ka\u017cdy d\u0142ug\nZwala go z n\u00f3g \u2013\nSw\u00f3j w\u0142asny wr\u00f3g\nM\u00f3j B\u00f3g.\nNie dziw, \u017ce czasem ju\u017c nie zdzier\u017cy!\nPi\u0107 zacznie, jakby \u017cy\u0142 w ober\u017cy\nI w cielesno\u015bciach si\u0119 zatraca\u2026\nSzukam Go wtedy po melinach\nI sam podsuwam rano klina,\nBo On szaleje \u2013 ja mam kaca.\nWi\u0119c kiwa g\u0142ow\u0105 przy \u015bniadaniu\nCichy jak wstyd, jak my\u015blnik w zdaniu\nCo prawd najprostszych nie uniesie \u2013\n\u017be si\u0119 za oknem czai ciemno\u015b\u0107,\n\u017be musi umrze\u0107 razem ze mn\u0105,\nA mimo to tak \u017cy\u0107 mu chce si\u0119!\nNie leje \u0142ez\nNa mroku pr\u00f3g \u2013\nPot\u0119\u017cny jest\nM\u00f3j B\u00f3g.\n", "special_attrs": {"search": {"wiadomo\u015bci": [{"title": "\u015aniadanie z Bogiem www.kaczmarski.art.pl", "url": "https://www.kaczmarski.art.pl/tworczosc/wiersze/sniadanie-z-bogiem/", "desc": " Oct 10, 2017  \u00b7  M\u00f3j B\u00f3g pochyla si\u0119 nade mn\u0105. \u2013 Wsta\u0144 \u2013 m\u00f3wi, cho\u0107 za oknem ciemno. I sen domaga si\u0119 pointy. Sam nie zna snu, wi\u0119c mnie pogania "}, {"title": "Kilka s\u0142\u00f3w o '\u015aniadaniu z Bogiem' - Forum o Jacku Kaczmarskim", "url": "http://kaczmarski.art.pl/forum/archive/index.php?thread-2821.html", "desc": " May 6, 2006  \u00b7  W piosence \"\u015aniadanie z Bogiem\", \u00f3w tytu\u0142owy B\u00f3g jest autorem (a \u015bci\u015blej, pewn\u0105 cz\u0119\u015bci\u0105 jego duszy, o czym b\u0119dzie dalej). Jako \u017ce mieli\u015bmy\u00a0... "}, {"title": "\u015aniadanie z Bogiem - priest.pl", "url": "https://priest.pl/aktualnosci/sniadanie-z-bogiem,25", "desc": " Wielki Poniedzia\u0142ek. Dzisiaj zasiadamy do sto\u0142u w Betanii, w domu Twoich przyjaci\u00f3\u0142: Marii, Marty i \u0141azarza, kt\u00f3rego obudzi\u0142e\u015b do \u017cycia. Jestem \u015bwiadkiem\u00a0... "}, {"title": "\u201ePozostaje Opowie\u015b\u0107\u201d. O g\u0142odzie Transcendencji w tw\u00f3rczo\u015bci Jacka ...", "url": "https://klubjagiellonski.pl/2024/05/10/pozostaje-opowiesc-o-glodzie-transcendencji-w-tworczosci-jacka-kaczmarskiego/", "desc": " May 10, 2024  \u00b7  Swoje rozwa\u017cania dotycz\u0105ce wiary Kaczmarski najpe\u0142niej odda\u0142 w pie\u015bni \u015aniadanie z Bogiem. Rzeczony wiersz opisuje relacj\u0119 podmiotu ze Stw\u00f3rc\u0105,\u00a0... "}, {"title": "B\u00f3g robi \u015bniadanie. Wideokomentarz - biblia.wiara.pl", "url": "https://biblia.wiara.pl/doc/5514958.Bog-robi-sniadanie-Wideokomentarz", "desc": " Apr 29, 2019  \u00b7  Takie \u015bniadanie to co\u015b wi\u0119cej, ni\u017c najwytworniejsze uczty. B\u00f3g jest, ci\u0105gle chce by\u0107 swoim uczniom bliski. I nikomu z nich nie czyni wym\u00f3wek, \u017ce\u00a0... "}, {"title": "UCZTA PRZED \u015aNIADANIEM - 10 MARCA] - YouTube", "url": "https://www.youtube.com/watch?v=EoTiuA8EHmA", "desc": " Mar 9, 2024  \u00b7  UCZTA PRZED \u015aNIADANIEM \u2615 - B\u00f3g umi\u0142owa\u0142 \u015bwiat [EWANGELIA - 10 MARCA] \u00b7 Comments472. "}], "co to": [{"title": "", "url": "https://www.kaczmarski.art.pl/tworczosc/wiersze/sniadanie-z-bogiem/", "desc": " Artist "}, {"title": "Kilka s\u0142\u00f3w o '\u015aniadaniu z Bogiem' - Forum o Jacku Kaczmarskim", "url": "http://kaczmarski.art.pl/forum/archive/index.php?thread-2821.html", "desc": " May 6, 2006  \u00b7  W piosence \"\u015aniadanie z Bogiem\", \u00f3w tytu\u0142owy B\u00f3g jest autorem (a \u015bci\u015blej, pewn\u0105 cz\u0119\u015bci\u0105 jego duszy, o czym b\u0119dzie dalej). Jako \u017ce mieli\u015bmy\u00a0... "}, {"title": "\u015aniadanie z Jezusem w Tygodniu Biblijnym - Michalici - blog", "url": "https://michalici.pl/blog/sniadanie-z-jezusem-w-tygodniu-biblijnym", "desc": " Feb 13, 2022  \u00b7  \u015aw. Piotr, po wyparciu si\u0119 Jezusa, prze\u017cywa rozczarowanie sob\u0105. Dzisiejsze S\u0142owo zaprasza Ci\u0119 do wej\u015bcia w podobne sytuacje z Twojego \u017cycia. "}, {"title": "Jacek Kaczmarski - \"\u015aniadanie z Bogiem\" - YouTube", "url": "https://www.youtube.com/watch?v=GGcOTbchMqA", "desc": " Jun 5, 2016  \u00b7  M\u00f3j B\u00f3g pochyla si\u0119 nade mn\u0105. \u2013 Wsta\u0144 \u2013 m\u00f3wi, cho\u0107 za oknem ciemno I sen domaga si\u0119 pointy. Sam nie zna snu, wi\u0119c mnie pogania Do mycia\u00a0... "}, {"title": "Jacek Kaczmarski - \u015aniadanie z Bogiem - YouTube", "url": "https://www.youtube.com/watch?v=El7nz28ylPo", "desc": " Apr 10, 2007  \u00b7  Utw\u00f3r z p\u0142yty \"Dwie Ska\u0142y\" - m\u00f3j ulubiony :) "}, {"title": "B\u00f3g zaprasza na \u015bniadanie - biblia.wiara.pl", "url": "https://biblia.wiara.pl/doc/7487022.Bog-zaprasza-na-sniadanie", "desc": " Apr 21, 2022  \u00b7  On naprawd\u0119 mo\u017ce wszystko. Ci wi\u0119c, kt\u00f3rzy s\u0105 Jego przyjaci\u00f3\u0142mi, Jego uczniami, niczego nie musz\u0105 si\u0119 ba\u0107. Z ka\u017cdej opresji mo\u017ce ich wybawi\u0107. "}]}, "yt_search": [{"url": "https://www.youtube.com/watch?v=El7nz28ylPo", "title": "Jacek Kaczmarski - \u015aniadanie z Bogiem - YouTube"}, {"url": "https://www.youtube.com/watch?v=GGcOTbchMqA", "title": "Jacek Kaczmarski - \"\u015aniadanie z Bogiem\" - YouTube"}, {"url": "https://www.youtube.com/watch?v=0SQbNyczLOE", "title": "Jacek Kaczmarski - \u015aniadanie z Bogiem | Tekst - YouTube"}], "rating": "Poem good! Big fire! Talk about... Big Man. Big Man make poem-person get up. Big Man no sleep, want poem-person eat, clean teeth. Poem-man says Big Man not finish making world. Big Man always fixing, always sorry. Big man NO LIMBS so can't do action. Poem-person care for Big Man, find him after drinking. Poem-person use wedge for Big Man head hurt. Big Man sad, want live. Big Man strong, even with me poem-speaker. Poem BIG GOOD affect feelings. No cry, but feel. Poem like sun-warm rock. 10/10.\n"}, "id": "698", "special": true}