{"name": "Kosmopolak. Izrael", "link": "https://www.kaczmarski.art.pl/tworczosc/wiersze/kosmopolak-izrael/", "year": "1983", "text": "Europejskich miast festyn wodospadem rac strzela \u2013\nW sercu Kosmopolaka \u0107mi zaduma i \u017cal.\nSzuka \u017ar\u00f3de\u0142 tych kaskad. Zatem \u2013 do Izraela\nOdlatuje co rychlej samolotem El-Al.\nNa lotnisku walizki, detektor\u00f3w po\u015bwisty,\nT\u0142um \u2013 badany pod k\u0105tem broni palnej i bomb.\nBomby bowiem bywaj\u0105, zw\u0142aszcza dla terrorysty\nSkuteczniejsze ni\u017celi Jerycho\u0144skich d\u017awi\u0119k tr\u0105b.\nKosmopolak kontrol\u0119 zni\u00f3s\u0142 bez \u017cadnych opor\u00f3w,\nCho\u0107 zabrz\u0119cza\u0142 mu grzebie\u0144, co w kieszeni go mia\u0142.\nOd dzieci\u0144stwa ju\u017c bowiem nie uznawa\u0142 terroru\nBij\u0105cego w kultur\u0119, kt\u00f3r\u0105 kocha\u0142 i zna\u0142.\nOdm\u0119t p\u0142aszczyzn \u015br\u00f3dziemnych l\u015bni turkusem upojnym;\nStewardesy roznosz\u0105 sok z grapefruita i gin.\nWok\u00f3\u0142 Kosmopolaka twarze \u2013 jakby sprzed wojny,\nW kt\u00f3rych m\u0105dro\u015b\u0107 cierpienia, spryt, weso\u0142o\u015b\u0107 i spleen.\nNagle cienki w\u0105s piany, s\u0142o\u0144ce, palmy i piaski,\nW uszach cisza ci\u015bnienia, jakby cie\u0144 na nie pad\u0142,\nP\u0142yty j\u0119k pod opon\u0105 i \u2013 burzliwe oklaski\nDla pilota, co w Ziemi \u015awi\u0119tej mi\u0119kko tak siad\u0142.\nW jasnym zmierzchu po\u0142udnia powitania i wrzawa,\nW kt\u00f3rej chrz\u0119\u015bci polszczyzna, jakiej nie zna ju\u017c \u015bwiat,\nBo Tel Awiw \u2013 to jakby przeniesiona Warszawa\nMi\u0119dzy palmy i piaski\u2026 lecz Warszawa sprzed lat.\nKosmopolak si\u0119 czuje, jak w Przesz\u0142o\u015bci \u2013 na wczasach:\nZabiega\u0142ki w uliczkach, s\u0142owa, gesty i psy.\nI przy jednym z dw\u00f3ch sto\u0142\u00f3w w ma\u0142ej knajpce Brudasa\nWsysa kur\u0119 z roso\u0142u, pije w\u00f3dk\u0119 i \u015bni.\nJu\u017c tu polski, angielski i rosyjski i jidysz\nZ hebrajskiego domieszk\u0105 w jedn\u0105 \u0142\u0105cz\u0105 si\u0119 to\u0144,\nGdy w \u017arenicach Araba \u2013 Faraona cie\u0144 widzisz:\nEuropy paznokie\u0107 \u2013 azjatycka ma d\u0142o\u0144.\nBy\u0142 w Sodomie i mieszka\u0142 w eleganckim hotelu,\nKt\u00f3ry nad Morzem Martwym kupi\u0142 \u017byd z USA.\nLud arabski stanowi\u0142 procent sto personelu,\nGo\u015bcie \u2013 Niemcy, z dono\u015bnym swoim \u2013 Gut! Nein! i Ja!\nKosmopolak ze s\u0142onej wody p\u0142uka\u0142 swe cia\u0142o,\nGdy jednego z nich stary da\u0142 pos\u0142ysze\u0107 si\u0119 g\u0142os:\n\u2013 Schau mal, Hans! Ilu jeszcze tych \u017byd\u00f3w zosta\u0142o!\nTyle pracy na marne! Bist du fertig? Na, los!\nWszak faszysta na rencie miewa te\u017c reumatyzm,\nCzego skutki \u2013 \u017cydowska za\u0142agodzi\u0107 ma s\u00f3l;\nC\u00f3\u017c go mo\u017ce obchodzi\u0107, je\u015bli w ramach zap\u0142aty\nKogo\u015b czasem zaboli \u2013 gdy nie jego to b\u00f3l?\nKosmopolak ospale, zlany potem w upale\nW swoj\u0105 drog\u0119 do \u017ar\u00f3de\u0142 ruszy\u0142 zaraz bez tchu:\nGdzie\u017c jest \u017ar\u00f3d\u0142o wszystkiego, je\u015bli nie w Jeruzalem?\nTam jest skrucha, ofiara, przebudzenie ze snu!\nJerozolima l\u015bni\u0142a jasnym blaskiem w\u015br\u00f3d piask\u00f3w,\nGdy ze wzg\u00f3rz \u015awi\u0119te Miasto ujrza\u0142 u swoich st\u00f3p.\nTowarzyszy\u0142 mu goryl z karabinem na pasku:\n\u015aciana P\u0142aczu \u2013 wskazywa\u0142 \u2013 a tam Ko\u015bci\u00f3\u0142 i Gr\u00f3b.\nA tam G\u00f3ra Oliwna i kaplice wiar wszelkich,\nKt\u00f3rych byt dwutysi\u0119czny w\u0142a\u015bnie st\u0105d bierze si\u0119\u2026\nA te z\u0142ote jajeczka, to radzieckiej dach cerkwi.\nMnich\u00f3w cz\u0119sto si\u0119 zmienia. Wszyscy s\u0105 z KGB!\nKo\u015bci\u00f3\u0142 Grobu! \u2013 pomy\u015bla\u0142 Kosmopolak z eufori\u0105.\n\u015aciana P\u0142aczu! \u2013 Gdzie B\u00f3g wys\u0142uchuje twych pr\u00f3\u015bb!\nOto kroczysz po dziejach i wsp\u00f3\u0142\u017cyjesz z histori\u0105\nI oddychasz przesz\u0142o\u015bci\u0105 i nie boisz si\u0119 gr\u00f3\u017ab!\nAle gdy \u2013 niewierz\u0105cy \u2013 stan\u0105\u0142 wreszcie pod \u015acian\u0105\nI zrozumia\u0142, \u017ce o co\u015b Pana prosi\u0107 tu ma \u2013\nNagle poczu\u0142, \u017ce dziwnie trz\u0119s\u0105 mu si\u0119 kolana\nW g\u0142owie za\u015b \u2013 zamiast my\u015bli \u2013 pusta k\u0142\u0119bi si\u0119 mg\u0142a.\nAle gdy \u2013 niedowiarek \u2013 zst\u0105pi\u0142 wreszcie do Grobu\nI \u2013 jak ka\u017cdy turysta \u2013 par\u0119 strzeli\u0142 tam zdj\u0119\u0107,\nPoj\u0105\u0142 wreszcie, \u017ce nie ma na tym \u015bwiecie sposobu\nNa \u00f3w spok\u00f3j sumienia (na co tak\u0105 mia\u0142 ch\u0119\u0107).\nCzy to w nar\u00f3d wdr\u0105\u017cony, wpasowany w systemy,\nW cz\u0142owiecze\u0144stwo wci\u015bni\u0119ty, czy ci\u015bni\u0119ty w sw\u00f3j los \u2013\nPozostanie nieczu\u0142y, g\u0142uchy, \u015blepy i niemy,\nP\u00f3ki go nie obejmie \u2013 Niepoj\u0119ty \u00d3w G\u0142os!\n", "special_attrs": {"search": {"wiadomo\u015bci": [{"title": "Kosmopolak. Izrael www.kaczmarski.art.pl", "url": "https://www.kaczmarski.art.pl/tworczosc/wiersze/kosmopolak-izrael/", "desc": " Oct 10, 2017  \u00b7  Europejskich miast festyn wodospadem rac strzela \u2013 W sercu Kosmopolaka \u0107mi zaduma i \u017cal. Szuka \u017ar\u00f3de\u0142 tych kaskad. Zatem \u2013 do Izraela "}, {"title": "Aleksander Tansman, kosmopolak wykl\u0119ty. Odnaleziona opera ...", "url": "https://wyborcza.pl/7,113768,21053983,aleksander-tansman-kosmopolak-wyklety-odnaleziona-opera-zlote.html", "desc": " Nov 30, 2016  \u00b7  Aleksander Tansman, kosmopolak wykl\u0119ty. Odnaleziona opera \"Z\u0142ote runo\", czyli muzyczna sensacja roku. "}, {"title": "Izrael \u2013 najnowsze informacje w TVN24", "url": "https://tvn24.pl/tagi/izrael", "desc": " Izrael wstrzymuje transport pomocy humanitarnej do Gazy. Rekacja na ruch Hamasu. To \"wymuszenie, zbrodnia wojenna i jawny atak na porozumienie rozejmowe\" -\u00a0... "}, {"title": "[PDF] Wiersze \u201esuchego pogromu\u201d \u2013 Marzec '68 w poezji polskiej ...", "url": "https://researchportal.amu.edu.pl/docstore/download/UAMbc6ce9425fe74b839feca3ebbc45f282/1486-8618-1-PB.pdf", "desc": " Nov 2, 2020  \u00b7  Abstrakt: W tek\u015bcie referuj\u0119 odr\u0119bno\u015b\u0107 pogromu marcowego wobec klasycznych definicji pogromu: dlatego wybieram formu\u0142\u0119 Adama Michnika \u201esuchy\u00a0... "}, {"title": "Kosmopolska i Kosmopolacy W poszukiwaniu europejskiego domu ...", "url": "https://lubimyczytac.pl/ksiazka/5147198/kosmopolska-i-kosmopolacy-w-poszukiwaniu-europejskiego-domu-eseje", "desc": " Kosmopolska i Kosmopolacy. W poszukiwaniu europejskiego domu to nie wt\u0142oczona mi\u0119dzy ok\u0142adki silva rerum, lecz przy ca\u0142ej r\u00f3\u017cnorodno\u015bci podejmowanych... "}, {"title": "[PDF] CENTRA \u2013 PERYFERIE W LITERATURZE POLSKIEJ XX I XXI WIEKU", "url": "https://zbc.uz.zgora.pl/Content/83438/centra_peryferie_w_literaturze_polskiej.pdf", "desc": " 1 day ago  \u00b7  Nowoczesna Polska, chocia\u017c by\u0142a i nadal jest pa\u0144stwem politycznie scentralizowanym, pozostaje niejednolita pod wzgl\u0119dem krajobrazu,. "}], "co to": [{"title": "Kosmopolak. Izrael www.kaczmarski.art.pl", "url": "https://www.kaczmarski.art.pl/tworczosc/wiersze/kosmopolak-izrael/", "desc": " Oct 10, 2017  \u00b7  Kosmopolak ze s\u0142onej wody p\u0142uka\u0142 swe cia\u0142o, Gdy jednego z nich stary da\u0142 pos\u0142ysze\u0107 si\u0119 g\u0142os: \u2013 Schau mal, Hans! Ilu jeszcze tych \u017byd\u00f3w zosta\u0142o! "}, {"title": "Kosmopolak www.kaczmarski.art.pl", "url": "https://www.kaczmarski.art.pl/tworczosc/spiewniki-i-tomiki/kosmopolak/", "desc": " Oct 10, 2017  \u00b7  Prawdopodobnie wydane przez samego Jacka Kaczmarskiego. Uwagi. Jedyne dane dost\u0119pne na skanach. Zawarto\u015b\u0107 \u015bpiewnika odbiega od wydanego przez\u00a0... "}, {"title": "Kaczmarski Jacek - Biogramy Encyklopedia Solidarno\u015bci", "url": "https://encysol.pl/es/encyklopedia/biogramy/16508,Kaczmarski-Jacek.html", "desc": " Od 1982 koncertowa\u0142 w wi\u0119kszo\u015bci kraj\u00f3w Europy Zachodniej, USA, Kanadzie, RPA, Izraelu i Australii na rzecz podziemnej \u201eS\u201d, uczestnik licznych akcji\u00a0... "}, {"title": "Kosmopolak \u2013 Wikipedia, wolna encyklopedia", "url": "https://pl.wikipedia.org/wiki/Kosmopolak", "desc": " Kosmopolak \u2013 album studyjny Jacka Kaczmarskiego wydany w 1991 roku jako pierwsze wydawnictwo wytw\u00f3rni Pomaton. Pierwszy z album\u00f3w nagranych w Radiu Wolna\u00a0... "}, {"title": "A \u015bpiewak tak\u017ce by\u0142 sam - Oficyna Wydawnicza Volumen", "url": "https://owvolumen.pl/ksiegarnia/a-spiewak-takze-byl-sam/", "desc": " Kosmopolak (Pary\u017c II). Kosmopolak (Londyn). Kosmopolak (Izrael). Widzenia na temat ko\u0144ca \u015bwiata. Requiem rozbiorowe. SKRUCHY I EROTYKI DLA EWY. ***. Grzeczna\u00a0... "}, {"title": "Jacek Kaczmarski \u2013 Wikipedia, wolna encyklopedia", "url": "https://pl.wikipedia.org/wiki/Jacek_Kaczmarski", "desc": " w Stanach Zjednoczonych, Kanadzie, Australii, RPA, Izraelu oraz w wi\u0119kszo\u015bci kraj\u00f3w Europy Zachodniej. ... Kosmopolak (1987), Notatnik australijski (1988), Dzieci\u00a0... "}]}, "yt_search": [{"url": "https://www.youtube.com/watch?v=dC7E4RJD8FY", "title": "Opowie\u015b\u0107 pewnego emigranta - YouTube"}, {"url": "https://www.youtube.com/watch?v=3jSDjyjgyqI", "title": "Ko\u0144 wy\u015bcigowy - YouTube"}, {"url": "https://www.youtube.com/watch?v=kmxrnkGu5Q4", "title": "Bajka - YouTube"}], "rating": "Big poem. Many word. Tribe confused. Poem talk about man. Man fly bird to hot place. Many people. Different talk. Man look for... something. Something big. No find. Go to shine place. Wall. People sad at wall. Man sad too. No feel good. Think about... everything. Too much think. Poem talk about old fight. Many hurt. Man confused. No understand. No find what man look for. Big sad. World hard.\n\nRating: 4/10. \n"}, "id": "217", "special": true}