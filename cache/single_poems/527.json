{"name": "Rycerze Okr\u0105g\u0142ego Sto\u0142u", "link": "https://www.kaczmarski.art.pl/tworczosc/wiersze/rycerze-okraglego-stolu/", "year": "1.2.1989", "text": "Noc bez gwiazd nad Camelotem.\n\u017bywi modl\u0105 si\u0119 lub drwi\u0105.\nWampir ziemi zlany potem\n\u015api, opity ludzk\u0105 krwi\u0105.\nPrzesz\u0142y \u2013 wojna, g\u0142\u00f3d i d\u017cuma.\nSama n\u0119dza w n\u0119dzy \u0142ka.\nRuchu ust niewarta \u2013 duma,\n\u201eDogmat!\u201d \u2013 wo\u0142a si\u0119 na psa.\nAle przysz\u0142o\u015b\u0107 w \u015blepych gwiazdach;\nSpok\u00f3j \u2013 trumna tylko da.\nWi\u0119c mo\u017cliwo\u015b\u0107 jeszcze \u2013 ka\u017cda\nPrawo do istnienia ma.\nSiedz\u0105 przy Okr\u0105g\u0142ym Stole\nRami\u0119 w rami\u0119 i bok w bok.\nNa ich tarczach l\u015bni\u0105 symbole:\nOrze\u0142, Krzy\u017c, Czerwony Smok.\nUkarani czy bezkarni \u2013\nCiemno\u015b\u0107 im na nerwach gra.\nBezimienni, legendarni \u2013\nOmawiaj\u0105 przyj\u015bcie dnia.\nMilczy z dala \u2013 winowajca\nMerlin: mag cz\u0142owieczych wad;\nZ Lancelotem Mordred zdrajca\nGra\u0107 zmuszeni za pan brat.\nA namiestnik maga \u2013 Artur\nWie, \u017ce z niego tu si\u0119 drwi,\nAle woli \u017c\u0105d\u0142o \u017cart\u00f3w\nOd widoku w\u0142asnej krwi.\nJak ruin\u0119 si\u0119 ocala \u2013\nWierzy ka\u017cdy z nich, \u017ce wie,\nMo\u017ce opr\u00f3cz Parsifala,\nKt\u00f3ry znale\u017a\u0107 Graala chce.\nCi\u0105\u017cy na nich ciemny zaciek:\nWierno\u015b\u0107 cieniom zgubnych z\u0142ud,\nA tu \u2013 ze sztandar\u00f3w \u2013 gacie\nSzyje um\u0119czony lud.\nWi\u0119c uzgodni\u0105, \u017ce najwy\u017cszym\nDobrem, co prowadzi w dal,\nB\u0119dzie zgoda. Symbolicznie\nPrzyjm\u0105 nazw\u0119 \u2013 \u015awi\u0119ty Graal.\nRusz\u0105 szuka\u0107 g\u0142\u0119bin, mielizn,\nSzczyt\u00f3w, ziaren, grot i plew,\n\u017beby da\u0107 ludowi Kielich,\nW kt\u00f3rym sch\u0142a m\u0119cze\u0144ska krew.\n\u015amia\u0107 si\u0119 b\u0119d\u0105 z nich wsp\u00f3\u0142cze\u015bni,\nA potomni mo\u017ce \u2013 kl\u0105\u0107.\nLecz przetrwaj\u0105 w mrocznej pie\u015bni,\nWarto po to w wieczno\u015b\u0107 brn\u0105\u0107.\nMo\u017ce nawet i pociecze\nP\u0142yn, na kt\u00f3ry ceny brak;\nMo\u017ce wieczne \u015bredniowiecze\nWreszcie kiedy\u015b trafi szlag.\nPrzysz\u0142o\u015b\u0107 w niewidomych gwiazdach,\nSpok\u00f3j \u2013 niech si\u0119 w ka\u017cdym tli,\nKto nie raz na sobie zazna\u0142\nCo kosztuj\u0105 cudze sny.\n", "special_attrs": {"search": {"wiadomo\u015bci": [{"title": "O kr\u00f3lu Arturze i Rycerzach Okr\u0105g\u0142ego Sto\u0142u - Kultura odmienia", "url": "https://zpe.gov.pl/a/o-krolu-arturze-i-rycerzach-okraglego-stolu/Dlrr9ODSy", "desc": " Tymczasem w Kamelocie kr\u00f3l Artur uroczyst\u0105 biesiad\u0105 \u015bwi\u0119towa\u0142 Wielkanoc, lecz nim jego rycerze zasiedli przy d\u0142ugim stole w sali, wszcz\u0105\u0142 si\u0119 mi\u0119dzy nimi sp\u00f3r,\u00a0... "}, {"title": "Rycerze Okr\u0105g\u0142ego Sto\u0142u \u2013 Wikipedia, wolna encyklopedia", "url": "https://pl.wikipedia.org/wiki/Rycerze_Okr%C4%85g%C5%82ego_Sto%C5%82u", "desc": " Jego kszta\u0142t mia\u0142 zapobiec k\u0142\u00f3tniom mi\u0119dzy rycerzami o pierwsze\u0144stwo. Misj\u0105 Rycerzy Okr\u0105g\u0142ego Sto\u0142u by\u0142o poszukiwanie legendarnego kielicha \u2013 \u015awi\u0119tego Graala. "}, {"title": "O kr\u00f3lu Arturze i Rycerzach Okr\u0105g\u0142ego Sto\u0142u - zpe.gov.pl", "url": "https://zpe.gov.pl/a/o-krolu-arturze-i-rycerzach-okraglego-stolu/DYgfopSsx", "desc": " Odt\u0105d wszystkie moje nale\u017ce\u0107 b\u0119d\u0105 do kr\u00f3la Artura, a wszyscy moi b\u0119d\u0105 jego rycerzami. Na \u015bwi\u0119to przyprowadzimy mu Ginewr\u0119 i tego\u017c dnia odb\u0119dzie si\u0119 wesele. "}, {"title": "Na tropach rycerzy Okr\u0105g\u0142ego Sto\u0142u. \u015aredniowieczne malowid\u0142a ...", "url": "https://niezlasztuka.net/podroze/na-tropach-rycerzy-okraglego-stolu-zachowane-sredniowieczne-malowidla-scienne-o-tematyce-arturianskiej/", "desc": " May 7, 2020  \u00b7  Malowid\u0142a ukazuj\u0105ce Ywaina, czyli rycerza z lwem, po dzi\u015b dzie\u0144 odnajdujemy we W\u0142oszech i w Niemczech. We W\u0142oszech we wspomnianym Rodengo, w\u00a0... "}, {"title": "Kr\u00f3l Artur i Rycerze Okr\u0105g\u0142ego Sto\u0142u w Muzeum \u015al\u0105skim - Dzieje.pl", "url": "https://dzieje.pl/wiadomosci/krol-artur-i-rycerze-okraglego-stolu-w-muzeum-slaskim", "desc": " Feb 18, 2025  \u00b7  Tajemniczy labirynt ma wci\u0105gn\u0105\u0107 zwiedzaj\u0105cych Muzeum \u015al\u0105skiego do \u015bwiata Kr\u00f3la Artura i Rycerzy Okr\u0105g\u0142ego Sto\u0142u na wystawie \"Powr\u00f3t do\u00a0... "}, {"title": "Rycerze Okr\u0105g\u0142ego Sto\u0142u i ich dzielny kr\u00f3l. Bohaterowie ludowi cz. 4", "url": "https://wyborcza.pl/alehistoria/7,121681,19518495,rycerze-okraglego-stolu-i-ich-dzielny-krol-bohaterowie-ludowi.html", "desc": " Jan 25, 2016  \u00b7  Gdy w bitwie pod Camlann polegli prawie wszyscy rycerze Okr\u0105g\u0142ego Sto\u0142u, kr\u00f3l Artur stan\u0105\u0142 do walki z w\u0142asnym synem i go zabi\u0142. "}], "co to": [{"title": "Rycerze Okr\u0105g\u0142ego Sto\u0142u \u2013 Wikipedia, wolna encyklopedia", "url": "https://pl.wikipedia.org/wiki/Rycerze_Okr%C4%85g%C5%82ego_Sto%C5%82u", "desc": " Rycerze Okr\u0105g\u0142ego Sto\u0142u \u2013 wed\u0142ug legend arturia\u0144skich 150 rycerzy zasiadaj\u0105cych przy Okr\u0105g\u0142ym Stole na dworze kr\u00f3la Artura (cho\u0107 wedle rozmaitych przekaz\u00f3w\u00a0... "}, {"title": "O kr\u00f3lu Arturze i Rycerzach Okr\u0105g\u0142ego Sto\u0142u - Kultura odmienia", "url": "https://zpe.gov.pl/a/o-krolu-arturze-i-rycerzach-okraglego-stolu/Dlrr9ODSy", "desc": " Tymczasem w Kamelocie kr\u00f3l Artur uroczyst\u0105 biesiad\u0105 \u015bwi\u0119towa\u0142 Wielkanoc, lecz nim jego rycerze zasiedli przy d\u0142ugim stole w sali, wszcz\u0105\u0142 si\u0119 mi\u0119dzy nimi sp\u00f3r,\u00a0... "}, {"title": "", "url": "https://en.wikipedia.org/wiki/Knights_of_the_Round_Table", "desc": " The Knights of the Round Table are the legendary knights of the fellowship of King Arthur that first appeared in the Matter of Britain literature in the mid-12th century.   Wikipedia "}, {"title": "O kr\u00f3lu Arturze i Rycerzach Okr\u0105g\u0142ego Sto\u0142u - zpe.gov.pl", "url": "https://zpe.gov.pl/a/o-krolu-arturze-i-rycerzach-okraglego-stolu/DYgfopSsx", "desc": " Obraz przedstawia rycerzy. Niekt\u00f3rzy siedz\u0105 na koniach, inni stoj\u0105. Z prawej strony obrazu widoczny jest m\u0119\u017cczyzna w koronie i w bogatych, z\u0142otych szatach. "}, {"title": "Rycerze Okr\u0105g\u0142ego Sto\u0142u \u2013 encyklopediafantastyki.pl", "url": "https://encyklopediafantastyki.pl/index.php?title=Rycerze_Okr%C4%85g%C5%82ego_Sto%C5%82u", "desc": " Feb 16, 2014  \u00b7  RYCERZE OKR\u0104G\u0141EGO STO\u0141U - w legend arturia\u0144skich najznamienitsi rycerze kr\u00f3la Artura, gromadz\u0105cy si\u0119 przy Okr\u0105g\u0142ym Stole. "}, {"title": "Okr\u0105g\u0142y St\u00f3\u0142 (legendy) \u2013 Wikipedia, wolna encyklopedia", "url": "https://pl.wikipedia.org/wiki/Okr%C4%85g%C5%82y_St%C3%B3%C5%82_(legendy)", "desc": " Okr\u0105g\u0142y st\u00f3\u0142 \u2013 st\u00f3\u0142 podarowany kr\u00f3lowi Arturowi przez jego \u017con\u0119 lub Merlina (w zale\u017cno\u015bci od wersji legendy). By\u0142 on miejscem spotka\u0144 Rycerzy Okr\u0105g\u0142ego Sto\u0142u.\u00a0... "}]}, "yt_search": [{"url": "https://www.youtube.com/watch?v=8B73e9WFiPY", "title": "Jacek Kaczmarski - \"Rycerze Okr\u0105g\u0142ego Sto\u0142u\" - YouTube"}, {"url": "https://www.youtube.com/watch?v=NTNcxGVgn9I", "title": "Jacek Kaczmarski - Nasza klasa - YouTube"}, {"url": "https://www.youtube.com/watch?v=ihb7A3j6n4o", "title": "Jacek Kaczmarski - Rycerze Okr\u0105g\u0142ego Sto\u0142u | Tekst - YouTube"}], "rating": "Big darkness over shiny place. Few people talk, maybe pray. Blood man sleep. Bad things happen, war, hungry, sick. Many sad. Mouth move, say strong word. Blind stars no help. Only box give quiet. Still, all can be. Sit at round rock. Shiny things with bird, cross, fiery lizard. Dark things play on feelings. No name, big story, they talk about sun coming. One man quiet, make others do bad. King know, but joke better than see blood. All think they know how fix bad, only get one good and call it fancy cup. All go look, give cup to other people and all the blood in it. Other people laugh, maybe angry. But they live in song, walk forever. Maybe find sleepy water or end bad time. Future dark, quiet in all who know what dream cost.\n\nPoem good. Talk about kings but feel sad. It be 7/10.\n"}, "id": "527", "special": true}