{"name": "Elekcja", "link": "https://www.kaczmarski.art.pl/tworczosc/wiersze/elekcja/", "year": "13.1.1993", "text": "Ramiona do nieba wzniesione wzburzeniem\n\u0141acina spieniona na wargach,\n\u017by\u0142 sznury na skroniach, przekrwione spojrzenie\nPrzekle\u0144stwo, modlitwa lub skarga.\nPod nos podtykane i palce i pi\u0119\u015bci,\nNa racje oracji trwa bitwa,\nSzablist\u0105 polszczyzn\u0105 tnie, \u015bwiszcze i chrz\u0119\u015bci\nPrzekle\u0144stwo, skarga, modlitwa.\n\u201eCzas ratowa\u0107 pa\u0144stwo chore,\nSzlag mnie trafia \u2013 ergo sum!\nPo s\u0105siadach parti\u0119 zbior\u0119,\nUczynimy szum!\u201d\nTen Prusom gard\u0142uje, ten Wiednia partyzant,\n\u00d3w ruskiej si\u0119 chwyta sukienki,\nA trosk\u0105 ka\u017cdego szcz\u0119\u015bliwa ojczyzna \u2013\nSt\u0105d mod\u0142y, przekle\u0144stwa i j\u0119ki.\nPolityk\u0105 zwie si\u0119 \u00f3w sp\u00f3r Pan\u00f3w Braci\nW kolokwiach elekta z elektem;\nSchlebiaj\u0105 szarakom z\u0142oci\u015bci magnaci\nW\u015br\u00f3d j\u0119k\u00f3w, modlitw i przekle\u0144stw.\n\u201eCzas ratowa\u0107 pa\u0144stwo chore,\nSzlag mnie trafia \u2013 ergo sum!\nPo s\u0105siadach parti\u0119 zbior\u0119,\nUczynimy szum!\u201d\n\u201ePojedziemy do stolicy,\nWszak Warszawa to nie Rzym,\nTam rabuj\u0105 przedawczycy,\nPo\u015bwiecimy im!\u201d\nCo czub i w\u0105siska \u2013 to wr\u00f3\u017c i historyk,\nNiezbite te\u017c ma argumenta;\nLecz Wiednie Sobieskich i Pskowy Batorych\nDzi\u015b ka\u017cdy inaczej pami\u0119ta!\nWi\u0119c grunt to obyczaj, obyczaj \u2013 rzecz \u015bwi\u0119ta,\nBy Rzeczpospolita zakwit\u0142a.\nNiech rz\u0105dzi kto b\u0105d\u017a \u2013 byle wolnych nie p\u0119ta\u0142\nW przekle\u0144stwach, skargach, modlitwach!\n\u201eCzas ratowa\u0107 pa\u0144stwo chore,\nSzlag mnie trafia \u2013 ergo sum!\nPo s\u0105siadach parti\u0119 zbior\u0119,\nUczynimy szum!\u201d\n\u201ePojedziemy do stolicy,\nWszak Warszawa to nie Rzym,\nTam rabuj\u0105 przedawczycy,\nPo\u015bwiecimy im!\u201d\n\u201eJest nas patryjot\u00f3w si\u0142a,\n\u017baden nam nie straszny wr\u00f3g,\nA Ojczyzna sercu mi\u0142a\nI \u0142askawy B\u00f3g.\nRozniesiemy na szabelkach\nZdrajc\u00f3w, co nam wodz\u0105 rej,\nRzeczpospolita jest wielka\nStarczy dla nas jej!\u201d\nRamiona do nieba wzniesione przed zgonem,\nKrew czarna zaschni\u0119ta na wargach,\nA w oczach otwartych milczenie zdumione\nI skarga\u2026\nRozniesiemy na szabelkach\nZdrajc\u00f3w, co nam wodz\u0105 rej,\nRzeczpospolita jest wielka\nCzy\nStarczy dla nas jej?\n", "special_attrs": {"search": {"wiadomo\u015bci": [{"title": "Elekcja Stanis\u0142awa Augusta Poniatowskiego - Muzeum Historii Polski", "url": "https://muzhp.pl/kalendarium/elekcja-stanislawa-augusta-poniatowskiego", "desc": " Ostatnia elekcj\u0119 w dziejach Rzeczypospolitej Obojga Narod\u00f3w trudno nazwa\u0107 woln\u0105. Starania Familii, aby wprowadzi\u0107 na tron w\u0142asnego kandydata,\u00a0... "}, {"title": "wolna elekcja | dzieje.pl - Historia Polski", "url": "https://dzieje.pl/tag/wolna-elekcja", "desc": " 355 lat temu, 19 czerwca 1669 r. szlachta zgromadzona na polu elekcyjnym na Woli pod Warszaw\u0105 obra\u0142a nowym w\u0142adc\u0105 Micha\u0142a Korybuta Wi\u015bniowieckiego. Dokonany\u00a0... "}, {"title": "wolna elekcja - Najnowsze informacje - WP Wiadomo\u015bci", "url": "https://wiadomosci.wp.pl/tag/wolna%20elekcja", "desc": " Wyboru Stanis\u0142awa Augusta Poniatowskiego na kr\u00f3la polski dokonano podczas ostatniego Sejmu elekcyjnego, przy zdecydowanym poparciu wojsk rosyjskich. "}, {"title": "Elekcja Stefana Batorego - Muzeum Historii Polski w Warszawie", "url": "https://muzhp.pl/kalendarium/elekcja-stefana-batorego", "desc": " Po ucieczce z Polski Henryka Walezego elekcj\u0119 zaplanowano na listopad 1575 r. Szlachta zebra\u0142a si\u0119 na polu ko\u0142o wsi Wola. Zg\u0142osi\u0142o si\u0119 kilku kandydat\u00f3w do\u00a0... "}, {"title": "Elekcja 22 maja 1674 - AGAD", "url": "https://agad.gov.pl/J3S/landing.html", "desc": " Przedstawiciele wojew\u00f3dztw Korony i Litwy zatwierdzaj\u0105 elekcj\u0119 Jana Sobieskiego na kr\u00f3la polskiego, 22 maja 1674. 22 V 1674, Warszawa, na sejmie elekcyjnym. [\u00a0... "}, {"title": "Elekcja 1573 \u2013 Wikipedia, wolna encyklopedia", "url": "https://pl.wikipedia.org/wiki/Elekcja_1573", "desc": " Sejm elekcyjny, na kt\u00f3rym dokonano wyboru Henryka Walezego na kr\u00f3la Polski i wielkiego ksi\u0119cia Litwy, rozpocz\u0105\u0142 si\u0119 5 kwietnia 1573 roku i trwa\u0142 do 20 maja tego\u00a0... "}], "co to": [{"title": "Wolna elekcja \u2013 Wikipedia, wolna encyklopedia", "url": "https://pl.wikipedia.org/wiki/Wolna_elekcja", "desc": " W Rzeczypospolitej Obojga Narod\u00f3w przyby\u0142a na pole elekcyjne w trybie pospolitego ruszenia, szlachta g\u0142osowa\u0142a wojew\u00f3dztwami w obecno\u015bci pos\u0142\u00f3w, kt\u00f3rzy zanosili\u00a0... "}, {"title": "", "url": "https://en.wikipedia.org/wiki/Royal_elections_in_Poland", "desc": " Royal elections in Poland were the elections of individual kings, rather than dynasties, to the Polish throne.   Wikipedia "}, {"title": "elekcja - definicja, synonimy, przyk\u0142ady u\u017cycia", "url": "https://sjp.pwn.pl/slowniki/elekcja.html", "desc": " \u00abwyb\u00f3r przez g\u0142osowanie na wysokie stanowisko lub urz\u0105d\u00bb. 2. \u00abw dawnej Polsce: wyb\u00f3r kr\u00f3la g\u0142osami szlachty\u00bb. \u2022 elekcyjny \u2022 elekcyjno\u015b\u0107. elekcja viritim\u00a0... "}, {"title": "Pierwsze wolne elekcje - wsp\u00f3ln@historia - zpe.gov.pl", "url": "https://zpe.gov.pl/a/pierwsze-wolne-elekcje/DebDrgv4u", "desc": " Wolna elekcja by\u0142a jednym z najwa\u017cniejszych praw szlacheckich. Ciekawostka. W Rzeczypospolitej mieszka\u0142o kilkaset tysi\u0119cy szlachty. Jednak na elekcj\u0119\u00a0... "}, {"title": "elekcja, Encyklopedia PWN: \u017ar\u00f3d\u0142o wiarygodnej i rzetelnej wiedzy", "url": "https://encyklopedia.pwn.pl/haslo/elekcja;3897283.html", "desc": " kapturami); od 1573 miejscem elekcji by\u0142a Warszawa. Na elekcje zje\u017cd\u017ca\u0142a si\u0119 szlachta lub delegaci wybrani na sejmikach; sejm (elekcyjny) obradowa\u0142 na polu\u00a0... "}, {"title": "Elekcja \u2013 Wikipedia, wolna encyklopedia", "url": "https://pl.wikipedia.org/wiki/Elekcja", "desc": " Poni\u017cej znajduj\u0105 si\u0119 r\u00f3\u017cne znaczenia has\u0142a \u201eElekcja\u201d. Wolna elekcja \u00b7 Elekcja cesarska \u00b7 Lista papieskich elekcji i konklawe \u00b7 Wybory \u00b7 Sejm elekcyjny. "}]}, "yt_search": [{"url": "https://www.youtube.com/watch?v=wgP5UG7ErDA", "title": "13  Elekcja Jacek Kaczmarski Jacek Kaczmarski - YouTube"}, {"url": "https://www.youtube.com/watch?v=cXUXyuT-z1k", "title": "Elekcja - Jacek Kaczmarski TEKST - YouTube"}, {"url": "https://www.youtube.com/watch?v=n9qKhEYkh4w", "title": "Jacek Kaczmarski, Zbigniew \u0141api\u0144ski - Elekcja | Tekst - YouTube"}], "rating": "Poem talk about angry men. Men yell much, make fist. Talk about sick land, want fix. Say they strong, no fear enemy. Poem repeat same words many time. Poem end with men dead, quiet. Big words, much talk, little do. Think poem mean talk no good, only fight good. But fight bring dead, so maybe talk better after all. Poem make think, but head confused. Poem good for thinking, bad for head. 6/10.\n"}, "id": "145", "special": true}