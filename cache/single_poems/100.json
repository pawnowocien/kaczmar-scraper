{"name": "Co\u015b Ty!", "link": "https://www.kaczmarski.art.pl/tworczosc/wiersze/cos-ty/", "year": "4.3.2000", "text": "\u2013 P\u00f3jd\u017a, najdro\u017csza, na kolano \u2013\nPrawi\u0119 fraz\u0105 wyszukan\u0105 \u2013\nNasta\u0142 czas mi\u0142osnej ko\u015bby!\n\u2013 Co\u015b ty! \u2013 Ona na to \u2013 Co\u015b ty!\n(Jest w tym \u201eco\u015b ty\u201d nutka wiotka,\nCo rado\u015bnie nie dowierza,\nJakbym z domowego kotka\nW drapie\u017cnego wyr\u00f3s\u0142 zwierza).\n\u2013 Chod\u017a, unios\u0119 Ci\u0119 daleko,\nW niesko\u0144czono\u015b\u0107 pod powiek\u0105,\nGdzie nie dr\u0119czy \u015bwiat niezno\u015bny!\n\u2013 Co\u015b ty! \u2013 Ona na to \u2013 Co\u015b ty!\n(Jest w tym \u201eco\u015b ty\u201d r\u0119kawiczka\nW twarz ci\u015bni\u0119ta mojej ja\u017ani\nI wyzwanie na policzkach:\nNie obiecuj, bo si\u0119 zb\u0142a\u017anisz!)\n\u2013 Nie baw si\u0119 figowym listkiem,\nWszak intencje moje czyste,\nSerce szczere, cel niespro\u015bny!\n\u2013 Co\u015b ty! \u2013 Ona na to \u2013 Co\u015b ty!\n(Jest w tym \u201eco\u015b ty\u201d przyzwolenie,\nCo sugesti\u0105 za nos wodzi,\n\u017be d\u0105\u017ceniu i spe\u0142nieniu\nSpro\u015bna szczypta nie zaszkodzi).\n\u2013 L\u017cej przez \u017cycia brn\u0105\u0107 czelu\u015bcie,\nGdy rozprasza mroki u\u015bmiech\nI przymierze \u017c\u0105dz podnios\u0142ych!\n\u2013 Co\u015b ty! \u2013 Ona na to \u2013 Co\u015b ty!\n(Jest w tym \u201eco\u015b ty\u201d w\u0105tek znany:\nUfno\u015b\u0107 b\u0142oga i beztroska.\nDla latarni zakochanych\nCzelu\u015b\u0107 \u017cycia to b\u0142ahostka!)\nZ drapie\u017cnika znowu kotek\nM\u00f3wi\u0119 wreszcie, syt mi\u0142o\u015bci \u2013\nB\u0119dzie z tego z dziesi\u0119\u0107 zwrotek;\n\u2013 Co\u015b ty! \u2013 Ona na to \u2013 Co\u015b ty!\n(Jest w tym \u201eco\u015b ty\u201d zrozumienie\nSmaku, co zasycha w ustach,\nPob\u0142a\u017cliwo\u015b\u0107, smutku mgnienie\nI nieprzenikalno\u015b\u0107 lustra).\nOna \u015bpi, a ja w rozpaczy:\nJedno \u201eco\u015b ty\u201d \u2013 tyle znaczy!\nDo\u017cywocie niepewno\u015bci!\n\u2013 Co\u015b ty! \u2013 szepce \u015bpi\u0105ca \u2013 Co\u015b ty!\n", "special_attrs": {"search": {"wiadomo\u015bci": [{"title": "WP Wiadomo\u015bci - W sieci pojawi\u0142 si\u0119 wpis - Facebook", "url": "https://www.facebook.com/photo.php?fbid=1118258140340927&set=a.619421690224577&type=3", "desc": " 3 days ago  \u00b7  ... wiadomosci. wiadomosci.wp.pl. Kaczy\u0144ski nie oszcz\u0119dza Tuska. Mocny wpis prezesa PiS. 7 mins. Andrzej Adamczyk. Kaczynski powiedz co\u015b ty zrobi\u0142. "}, {"title": "TikToku, co\u015b ty narobi\u0142?! Rumunia wstrz\u0105\u015bni\u0119ta, Europa w szoku", "url": "https://www.tokfm.pl/Tokfm/7,103086,31531810,tiktoku-cos-ty-narobil-rumunia-wstrzasnieta-europa-w-szoku.html", "desc": " Dec 10, 2024  \u00b7  Wiele wskazuje na to, \u017ce TikTok zosta\u0142 u\u017cyty do wp\u0142ywania na wybory. I to w pa\u0144stwie nale\u017c\u0105cym do Unii Europejskiej i do NATO. "}, {"title": "co\u015b ty - S\u0142ownik SJP", "url": "https://sjp.pl/co%C5%9B+ty", "desc": " tevex, 2012-03-14. znaczenie: info (1). zwrot wyra\u017caj\u0105cy spontaniczn\u0105 reakcj\u0119 na to, co kto\u015b powiedzia\u0142: zaskoczenie i zarazem niedowierzanie; co\u015b takiego\u00a0... "}, {"title": "Notes \"Co\u015b ty zrobi\u0142 dla realizacji planu\" - Spod Lady", "url": "https://www.spodlady.com/prod_19543_Notes_Cos_ty_zrobil_dla_realizacji_planu.html?srsltid=AfmBOorWZeug6ax-A2EL-kFdhmkMiDX3pDwbX7gmEy3tRlZZznXykyD6", "desc": "   In stock "}, {"title": "co\u015b ty! \u2013 Wielki s\u0142ownik ortograficzny PWN", "url": "https://sjp.pwn.pl/so/cos-ty;4421738.html", "desc": " S\u0142ownik j\u0119zyka polskiego PWN - znaczenie s\u0142\u00f3w, ich pisownia, odmiana i pochodzenie, frazeologia, porady i ciekawostki j\u0119zykowe. "}, {"title": "tvp.info - \u201eCo\u015b Ty narobi\u0142a, Polsko? Nar\u00f3d, kt\u00f3ry 30 lat... - Facebook", "url": "https://www.facebook.com/tvp.info/posts/co%C5%9B-ty-narobi%C5%82a-polsko-nar%C3%B3d-kt%C3%B3ry-30-lat-temu-zrzuci%C5%82-kajdany-i-zburzy%C5%82-mur-ber/10156674607536658/", "desc": " Oct 15, 2019  \u00b7  Co\u015b Ty narobi\u0142a, Polsko? Nar\u00f3d, kt\u00f3ry 30 lat temu zrzuci\u0142 kajdany i zburzy\u0142 Mur Berli\u0144ski, teraz sam sobie te kajdany na\u0142o\u017cy\u0142 i si\u0119 upodli\u0142\u201d\u00a0... "}], "co to": [{"title": "co\u015b ty - S\u0142ownik SJP", "url": "https://sjp.pl/co%C5%9B+ty", "desc": " co\u015b ty. dopuszczalne w grach (ka\u017cdy cz\u0142on) (i) -. -, \"co\u015b ty\", twitter/x \u00b7 co\u015b ty. co\u015b ty. wyst\u0119powanie, S\u0142ownik ortograficzny: rejestr wyraz\u00f3w wyst\u0119puj\u0105cych w\u00a0... "}, {"title": "co\u015b ty! - definicja, synonimy, przyk\u0142ady u\u017cycia", "url": "https://sjp.pwn.pl/slowniki/co%C5%9B%20ty!.html", "desc": " co\u015b ty! - definicja, synonimy, przyk\u0142ady u\u017cycia. "}, {"title": "co\u015b ty - po polsku: definicja, gramatyka, wymowa, synonimy i przyk\u0142ady", "url": "https://pl.glosbe.com/pl/pl/co%C5%9B%20ty", "desc": " Przyk\u0142adowe zdania z \" co\u015b ty \" \u00b7 \u2013 Je\u015bli co\u015b ci si\u0119 nie podoba, to czy nie jest twoim obowi\u0105zkiem pr\u00f3bowa\u0107 to zmieni\u0107? \u00b7 \u2014 To, co\u015b ty odkry\u0142 tak\u017ce, co wszyscy\u00a0... "}, {"title": "co\u015b ty! \u2013 Wielki s\u0142ownik ortograficzny PWN", "url": "https://sjp.pwn.pl/so/cos-ty;4421738.html", "desc": " S\u0142ownik j\u0119zyka polskiego PWN - znaczenie s\u0142\u00f3w, ich pisownia, odmiana i pochodzenie, frazeologia, porady i ciekawostki j\u0119zykowe. "}, {"title": "No co\u015b ty! w s\u0142owniku polski - Glosbe", "url": "https://pl.glosbe.com/pl/pl/No%20co%C5%9B%20ty!", "desc": " Poznaj definicj\u0119 'No co\u015b ty!', wymow\u0119, synonimy i gramatyk\u0119. Przegl\u0105daj przyk\u0142ady u\u017cycia 'No co\u015b ty!' w wielkim korpusie j\u0119zyka: polski. "}, {"title": "No co\u015b ty! - T\u0142umaczenie po angielsku - S\u0142ownik polsko-angielski Diki", "url": "https://www.diki.pl/slownik-angielskiego?q=No+co%C5%9B+ty%21", "desc": " No co\u015b ty! - t\u0142umaczenie na angielski oraz definicja. Co znaczy i jak powiedzie\u0107 \"No co\u015b ty!\" po angielsku? - No way! "}]}, "yt_search": [{"url": "https://www.youtube.com/watch?v=AbMFRoRQkig", "title": "Jacek Kaczmarski - \"Co\u015b ty!\" - YouTube"}, {"url": "https://www.youtube.com/watch?v=6WyY1OAwjpY", "title": "Jacek Kaczmarski - \"Szklana g\u00f3ra\" - YouTube"}, {"url": "https://www.youtube.com/watch?v=lSoTuYUU9SA", "title": "Jacek Kaczmarski - Co\u015b ty (Mimochodem) - YouTube"}], "rating": "Poem talk about man want woman. Man say fancy words, want lift woman high, no pain. Woman no believe. Say \"something you!\" many time."}, "id": "100", "special": true}