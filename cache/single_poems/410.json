{"name": "Petersburg \u2013 Dostojewski", "link": "https://www.kaczmarski.art.pl/tworczosc/wiersze/petersburg-dostojewski/", "year": "1979", "text": "New\u0105 p\u0142ynie l\u00f3d skruszony\u2026\nW\u0105wozem \u0142aski czaszki z lodu\nT\u0142uk\u0105c uparcie w twierdz bastiony\nP\u0119kaj\u0105 z t\u0119pym trzaskiem, sun\u0105\nPrzed siebie ale nie do przodu\nPrzez nocnych most\u00f3w tunel g\u0142uchy\nZbrojny w ostrogi i \u0142a\u0144cuchy.\nParuj\u0105 od kwa\u015bnego ch\u0142odu\nWyloty \u015bciek\u00f3w i lokali\nI zaludniaj\u0105 bulwar duchy\nTych co tej nocy p\u0142aszcz przegrali\nPapiero\u015bnic\u0119 los i szalik\nWygrawszy \u015bmiech, kieliszek suchy\nWstydliwy kszta\u0142t m\u0119skiego g\u0142odu.\nId\u0119 wzd\u0142u\u017c Newy wolnym krokiem\nW godzin\u0119 gwa\u0142tu i grabie\u017cy\nSmakuj\u0105c my\u015bli bliskie mordu\nW kt\u00f3re nie spos\u00f3b mi uwierzy\u0107\nI id\u0105c \u015bledz\u0119 okiem szpicla\nCz\u0142ekopodobne bry\u0142y lodu\nI ich oddech\u00f3w sine pary\n(To dymi\u0105 dusz ich paleniska\nZbrodnia dla kt\u00f3rej nie ma kary).\nPrzed chwil\u0105 jeszcze Kr\u00f3l pijany\nLikierem, w\u00f3dk\u0105, papierosem\nNa stole klei\u0142 si\u0119 do Damy\nI czu\u0142em oddech jej we w\u0142osach\nKark mi skroba\u0142a paznokciami\nPonad ramieniem daj\u0105c znaki\nI wszystkie moje s\u0142abe karty\nBy\u0142y publiczn\u0105 tajemnic\u0105\nZdrad\u0119 kto\u015b zdradzi\u0142 grubym \u017cartem\n\u015alepym nazwawszy mnie pijakiem\nA moj\u0105 Dam\u0119 ladacznic\u0105\nRzuci\u0142em tali\u0119 w twarz oszustom\nKarty przeze mnie znakowane\nKto\u015b krzykn\u0105\u0142 Kundel! Krew mam w ustach\nNie czekam a\u017c we trzech mnie chwyc\u0105\nChc\u0119 najbli\u017cszego t\u0142uc o \u015bcian\u0119\nTch\u00f3rz\u0119. Wi\u0119c \u015bmiej\u0105 si\u0119 bezkarnie\nKr\u0105\u017c\u0105 figury i lampiony\nLatarnie, ksi\u0119\u017cyc i ulica\nZza rogu d\u0142ugi cie\u0144 \u017candarma.\nA New\u0105 p\u0142ynie l\u00f3d skruszony\u2026\nSun\u0105 pa\u0142ace gwiezdnym morzem\nI nie na ludzk\u0105 kute miar\u0119\nSchody pilastry i balkony\nNieporuszon\u0105 w\u0142adz\u0105 gro\u017c\u0105\nJeszcze nie skrzep\u0142e a ju\u017c stare\nZ bagien nawzajem si\u0119 podnosz\u0105\n\u0106my \u2013 w nocy wieczno\u015b\u0107 \u2013 g\u0142osz\u0105 wiar\u0119\nI wszystkie patrz\u0105 w jedn\u0105 stron\u0119\nGdzie \u015bwitu trwa przyd\u0142ugi namys\u0142\nWci\u0105\u017c wszystkie mosty podniesione\nI zatrza\u015bni\u0119te wszystkie bramy\nId\u0105 pijani marynarze\nWy\u017csi o swoje kamienne g\u0142owy\nLecz rze\u017aby patrz\u0105 na nich z g\u00f3ry\nNa wielki plac przed Ermita\u017cem\nGdzie o symetrycznym \u015brodku nocy\nCerkiewne jeszcze s\u0142ycha\u0107 ch\u00f3ry\nI spontaniczne mas oklaski\nBo kraju tego wielcy w\u0142adcy\nZ portret\u00f3w zdj\u0119tych w kwiecie wieku\nNa starcze twarze k\u0142ad\u0105 maski.\nA chroni\u0105 ich pot\u0119\u017cne mury\nPolicja wojsko i doradcy\nI l\u00f3d co p\u0142yn\u0105c ciemn\u0105 rzek\u0105\nPa\u0142ac\u00f3w ich odbija blaski.\nNie cz\u0142owiek dusz\u0105 tego miasta\nLecz miasto dusz\u0105 swoich ludzi\nGdzie n\u0119dz\u0105 mo\u017ce sta\u0107 si\u0119 \u0142aska\nA \u0142aska n\u0119dz\u0105 sta\u0107 si\u0119 musi.\nPi\u0107! \u015awit nadchodzi, mr\u00f3z ze \u015bwitem\nNim dzie\u0144 nastanie wszystko skrzepnie\nGra\u0107! Przemoc poj\u0105\u0107 i uleg\u0142o\u015b\u0107\nDo ko\u0144ca walczy\u0107 wewn\u0105trz siebie\nJak l\u00f3d nawarstwia si\u0119 ze zgrzytem\nI krzepn\u0105c p\u0119ka z pasj\u0105 w\u015bciek\u0142\u0105\nO piekle my\u015bl\u0105c i o niebie\nO niebie my\u015bl\u0105c i o piekle.\nZastyg\u0142a Newa. Zwa\u0142y rosn\u0105\nA \u015bpi\u0105 pa\u0142ace i rudery\nL\u00f3d grozi brzegom, schodom, mostom\nRozpycha gmachy i kana\u0142y\nOdrywa \u015bpi\u0105cym statkom stery\nP\u0119cznieje w ciszy nied\u017awied\u017a bia\u0142y\nJak zawsze. Jak co roku wiosn\u0105\nCo\u015b niszczy depcze, co\u015b po\u017cera\nZostawia brzeg opustosza\u0142y\nKt\u00f3ry bezmy\u015blne mchy porosn\u0105.\nTo wieczne dzisiaj, wieczne teraz!\nNieodwo\u0142alno\u015b\u0107 my\u015bli, ruchu!\nMuliste g\u0142\u0119bie pod skorup\u0105\nJak grzechy wzroku, smaku, s\u0142uchu!\nA\u017c do pozazdroszczenia trupom!\nBo mo\u017ce wieczne te\u017c zabiera\nW tym wydr\u0105\u017conych cia\u0142 zaciszu.\nPodczas gdy mnie padaczka gna\nI szarpi\u0119 swe \u017car\u0142oczne warstwy\nGdzie ka\u017cdy atom racj\u0119 ma\nI innej si\u0119 wymyka racji\nBo ca\u0142y w sobie mie\u015bci \u015bwiat\nCi\u0105g\u0142ej nadziei i rozpaczy.\n", "special_attrs": {"search": {"wiadomo\u015bci": [{"title": "\u015aladami Dostojewskiego po Petersburgu - Moje podr\u00f3\u017ce literackie", "url": "https://mojepodrozeliterackie.blogspot.com/2016/07/sladami-dostojewskiego-po-petersburgu.html", "desc": " Jul 28, 2016  \u00b7  Po wielomiesi\u0119cznym \u015bledztwie, 16 listopada 1849 roku Komisja S\u0105du Wojskowego skaza\u0142a Dostojewskiego i innych cz\u0142onk\u00f3w organizacji na kar\u0119\u00a0... "}, {"title": "Dostojewski w Petersburgu - Opoka", "url": "https://opoka.org.pl/switch-to-desktop-layouts?url=%2Fbiblioteka%2FI%2FIL%2Fmsc200812_dostojewski", "desc": " Dec 2, 2008  \u00b7  Dzie\u0144 22 grudnia, trzy dni przed Bo\u017cym Narodzeniem. Luta zima. Siemionowski plac w Petersburgu. Rok 1849. Nogi grz\u0119zn\u0105 w \u015bniegu. "}, {"title": "Zbrodnia i kara - Sankt Petersburg \u015bladami Dostojewskiego.", "url": "https://szymonpodroznik.pl/zbrodnia-kara-sankt-petersburg-sladami-dostojewskiego-2/", "desc": " Dostojewski w czasie swojego \u017cycia \u0142\u0105cznie wynajmowa\u0142 oko\u0142o 20 mieszka\u0144 w Petersburgu. "}, {"title": "Petersburg: Na tropie zbrodni i kary Dostojewskiego - Got2Globe", "url": "https://www.got2globe.com/pl/redakcyjny/Zbrodnia-i-kara-w-Sankt-Petersburgu/", "desc": " W Petersburgu pod\u0105\u017camy szlakiem Zbrodni i kary. Odkrywamy lito\u015b\u0107 pod\u0142ych bohater\u00f3w Fiodora Dostojewskiego. "}, {"title": "\u015aladami \"Zbrodni i kary\" - Czw\u00f3rka - Polskie Radio", "url": "https://www.polskieradio.pl/10/485/artykul/686600,sladami-zbrodni-i-kary", "desc": " Sep 18, 2012  \u00b7  Cho\u0107 od czas\u00f3w powstania powie\u015bci miasto zmieni\u0142o si\u0119 w\u0142a\u015bciwie nie do poznania, duch Raskolnikowa wci\u0105\u017c unosi si\u0119 nad Petersburgiem,\u00a0... "}, {"title": "Miasto-demon i jego mieszka\u0144cy: obraz Petersburga w \"Zbrodni i ...", "url": "https://stacjawymiany.blogspot.com/2014/04/miasto-demon-i-jego-mieszkancy-obraz.html", "desc": " Apr 23, 2014  \u00b7  Petersburg w powie\u015bci Dostojewskiego jest miastem brudnym, zaniedbanym, zat\u0142oczonym. Latem panuj\u0105 w nim m\u0119cz\u0105ce upa\u0142y, zaduch, smr\u00f3d i\u00a0... "}], "co to": [{"title": "Petersburg i jego mieszka\u0144cy w Zbrodni i karze - poezja.org", "url": "https://poezja.org/wz/interpretacja/6389/Petersburg_i_jego_mieszkancy_w_Zbrodni_i_karze", "desc": " Sep 14, 2023  \u00b7  Z powie\u015bci Dostojewskiego wy\u0142ania si\u0119 bardzo ponury obraz Petersburga. To przede wszystkim siedlisko ludzi skrajnie ubogich, niemoralnych i\u00a0... "}, {"title": "Zbrodnia i kara - Sankt Petersburg \u015bladami Dostojewskiego.", "url": "https://szymonpodroznik.pl/zbrodnia-kara-sankt-petersburg-sladami-dostojewskiego-2/", "desc": " Znacie \"Zbrodni\u0119 i kar\u0119\". Wyobra\u017cali\u015bcie sobie jak wygl\u0105da Sankt Petersburg \u015bladami Dostojewskiego? Serdecznie zapraszam na wycieczk\u0119! "}, {"title": "Obraz miasta i jego mieszka\u0144c\u00f3w. Om\u00f3w zagadnienie na podstawie ...", "url": "https://wiedzazwami.com.pl/obraz-miasta-i-jego-mieszkancow-omow-zagadnienie-na-podstawie-zbrodni-i-kary-fiodora-dostojewskiego-w-swojej-odpowiedzi-uwzglednij-rowniez-wybrany-kontekst/", "desc": " Mar 30, 2022  \u00b7  W powie\u015bci \u201cZbrodnia i kara\u201d Petersburg przedstawiony jest jako miasto zepsucia, w kt\u00f3rym n\u0119dza, g\u0142\u00f3d, pija\u0144stwo i chciwo\u015b\u0107 pieni\u0105dza to\u00a0... "}, {"title": "Przeczytaj - Tajemnice cz\u0142owieka. Fiodor Dostojewski, Zbrodnia i kara", "url": "https://zpe.gov.pl/a/przeczytaj/DtIdGjz0G", "desc": " Obraz Rosji w powie\u015bci Dostojewskiego   Miejscem akcji Zbrodni i kary nieprzypadkowo jest Petersburg. Miasto zosta\u0142o zbudowane w XVIII w. przez cara Piotra I. "}, {"title": "[PDF] miasto jako metafora kultury \u2013 petersburg w tw\u00f3rczo\u015bci literackiej i ...", "url": "https://ruj.uj.edu.pl/server/api/core/bitstreams/cec771f1-11b0-4066-877b-cf241e1d13db/content", "desc": " Dostojewski przekroczy\u0142 owe schematy i pokaza\u0142, \u017ce Petersburg \u0142\u0105czy rozmach ... Dla Dostojewskiego Petersburg nie jest centrum \u017cycia kulturalnego i wymiany my\u015bli,. "}, {"title": "Opis Petersburga w Zbrodni i karze - Cytaty i Obraz Miasta (J\u0119zyk ...", "url": "https://knowunity.pl/knows/jzyk-polski-opis-miasta-petersburga-ze-zbrodni-i-kary-dostojewskiego-f054a1d2-c87f-44eb-ae3b-5ab022fed7c9", "desc": " Highlight: Petersburg w \"Zbrodni i karze\" jawi si\u0119 jako miasto, w kt\u00f3rym ludzie s\u0105 uwi\u0119zieni w sid\u0142ach wyniszczaj\u0105cych na\u0142og\u00f3w i trudnych wybor\u00f3w moralnych. "}]}, "yt_search": [{"url": "https://www.youtube.com/watch?v=janJiTYiq3w", "title": "Jacek Kaczmarski - \"Pielgrzymka\" - YouTube"}, {"url": "https://www.youtube.com/watch?v=ErfDv_X90gk", "title": "Jacek Kaczmarski -\"Ob\u0142omow, Stolz i ja\" - YouTube"}, {"url": "https://www.youtube.com/watch?v=KssVd4HRjig", "title": "Jacek kaczmarski - Panna - YouTube"}], "rating": "Big river frozen, cold. Ice break, make noise. Big, strong buildings look scary. People walk, cold, sad. Lose things, feel bad, want things no get. One man walk, think bad thoughts. See ice like man. See breath like ghost. Bad man drink much, touch lady, make other man angry. Fight happen, one man run. See more big building, not for small man. Big building look at small man, like judge. City make good thing bad, bad thing good. Drink more, fight in head. Ice break, make loud noise. City still, big, cold. World have good and bad, always. Poem make head think much, but words confusing sometime. \n\n7/10.\n"}, "id": "410", "special": true}