{"name": "Babilon", "link": "https://www.kaczmarski.art.pl/tworczosc/wiersze/babilon/", "year": "1978", "text": "W godnym kroku kt\u00f3ry nie liczy si\u0119 z chwil\u0105\n\u017b\u00f3\u0142te konie na szmaragdowych przestrzeniach\nZ kamienia i majoliki\nOto mury kt\u00f3rymi szczyci si\u0119 Babilon\nW zapami\u0119ta\u0142ym pl\u0105sie glizd w ciele padliny\nSzmer cia\u0142 w zbiorowym akcie na resztkach jedzenia\nW ciszy zapach kadzide\u0142 potu spermy wina\nW godnym kroku kt\u00f3ry nie liczy si\u0119 z chwil\u0105\n\u017b\u00f3\u0142te konie na szmaragdowych przestrzeniach\nZ kamienia i majoliki\nOto mury kt\u00f3rymi szczyci si\u0119 Babilon\nKr\u00f3l my\u015bli \u017ce dawno nie by\u0142o ju\u017c wojny\nPatrzy i nie ma na czym zatrzyma\u0107 spojrzenia\nJab\u0142ko kroi bezwiednie r\u0119ki ruch spokojny\nW godnym kroku kt\u00f3ry nie liczy si\u0119 z chwil\u0105\n\u017b\u00f3\u0142te konie na szmaragdowych przestrzeniach\nZ kamienia i majoliki\nOto mury kt\u00f3rymi szczyci si\u0119 Babilon\nMo\u017cna przyj\u0105\u0107 \u017ce w\u0142adca nie zdziwi\u0142 si\u0119 wcale\nA nawet poczu\u0142 ulg\u0119 po latach znu\u017cenia\nGdy pojawi\u0142 si\u0119 napis Mane Tekel Fares\n", "special_attrs": {}, "id": "23", "special": false}