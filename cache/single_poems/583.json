{"name": "S\u0105d nad Goy\u0105", "link": "https://www.kaczmarski.art.pl/tworczosc/wiersze/sad-nad-goya/", "year": "27.7.1999", "text": "G\u0142uchy zdycha ma\u0142o godnie:\nSt\u0119ka, skar\u017cy si\u0119 i gdera,\nCuchnie jakby robi\u0142 w spodnie;\nBalwierz \u017cy\u0142\u0119 mu otwiera.\nCieknie si\u0142a, up\u00f3r, pycha,\nStrach i mi\u0142o\u015b\u0107 na poduchy;\nZe staro\u015bci G\u0142uchy zdycha,\nOsiemdziesi\u0105t lat \u017cy\u0142 G\u0142uchy.\nDuchy, zjawy i upiory\nK\u0142\u00f3c\u0105 si\u0119 o krew pacjenta.\nNie us\u0142yszy k\u0142\u00f3tni chory,\nAle widzi i pami\u0119ta:\nNagiej Mai pier\u015b dziewcz\u0119ca,\nKsi\u0119\u017cnej Alby w\u0142adczo\u015b\u0107 warg;\nS\u0142o\u0144ce si\u0119 nad Sierr\u0105 zn\u0119ca,\nB\u0142yskiem broczy byczy kark.\nS\u0119pio wzrok kr\u00f3lewski \u015bwieci\nNad jedwabnym \u0142upem szat,\nSaturn z\u017cera w\u0142asne dzieci,\nSzatan si\u0119 w rokoko wkrad\u0142.\nCh\u0142opski taniec, dworskie \u0142aski,\nCi\u0119\u017car j\u0105der pl\u0105cze krok;\nS\u0142o\u0144ce si\u0119 nad Sierr\u0105 pastwi,\nMuch ucztuje r\u00f3j w\u015br\u00f3d zw\u0142ok.\nOsio\u0142 cz\u0142eczy los odmierza,\nMa\u0142pa si\u0119 w zwierciadle gnie,\nP\u0142on\u0105 stosy od pacierza,\nOfiar B\u00f3g-sadysta chce.\nG\u0142uchy zdycha ma\u0142o godnie:\nSt\u0119ka, skar\u017cy si\u0119 i gdera,\nCuchnie, jakby robi\u0142 w spodnie;\nBalwierz \u017cy\u0142\u0119 mu otwiera.\nCieknie si\u0142a, up\u00f3r, pycha,\nStrach i mi\u0142o\u015b\u0107 na poduchy;\nZe staro\u015bci G\u0142uchy zdycha,\nOsiemdziesi\u0105t lat \u017cy\u0142 G\u0142uchy.\nDuchy, zjawy i upiory\nK\u0142\u00f3c\u0105 si\u0119 o krew pacjenta.\nNie us\u0142yszy k\u0142\u00f3tni chory,\nAle widzi i pami\u0119ta:\nPo pa\u0142acach i katedrach\nZdj\u0119ty strachem ludzki ka\u0142 \u2013\n\u015awie\u017cym mi\u0119sem trz\u0119sie febra,\nOs\u0142y dosiadaj\u0105 ma\u0142p.\nWachlarzami nietoperzy\nPopi\u00f3\u0142 z sierry zmiata wiatr;\nKat ofierze swej nie wierzy,\n\u017be i nad nim stoi kat.\nKorsykanin zmywa z tron\u00f3w\nZabobon\u00f3w ciemn\u0105 ciecz \u2013\nGrzebie w trzewiach wyzwolonych\nLepki od wolno\u015bci miecz.\nS\u0142o\u0144ce si\u0119 nad sierr\u0105 toczy\nI osusza czaszki z \u0142ez,\nW nieme niebo wznosi oczy\nZakopany w piachu pies.\nG\u0142uchy zdech\u0142 i balwierz poszed\u0142.\nDuchy trupa wezm\u0105 st\u0105d\nI na sabat go ponios\u0105,\nGdzie si\u0119 wied\u017am odb\u0119dzie s\u0105d.\nCo to ma by\u0107 za malarstwo?\nStylistycznej ja\u017ani brak!\nLiteracko\u015b\u0107! Efekciarstwo!\nChorej wyobra\u017ani smak!\nSzatan si\u0119 ze \u015bmiechu trz\u0119sie,\nZapluwaj\u0105 si\u0119 staruchy;\nGoya my\u015bli \u2013 mia\u0142em szcz\u0119\u015bcie,\n\u017bem i \u017cy\u0142 i umar\u0142 \u2013 g\u0142uchy.\n", "special_attrs": {"search": {"wiadomo\u015bci": [{"title": "S\u0105d nad Goy\u0105 www.kaczmarski.art.pl", "url": "https://www.kaczmarski.art.pl/tworczosc/wiersze/sad-nad-goya/", "desc": " Oct 10, 2017  \u00b7  Nad jedwabnym \u0142upem szat, Saturn z\u017cera w\u0142asne dzieci, Szatan si\u0119 w rokoko wkrad\u0142. Ch\u0142opski taniec, dworskie \u0142aski, Ci\u0119\u017car j\u0105der pl\u0105cze krok; "}, {"title": "S\u0105d nad Goy\u0105! - Bestiariusz kulturalny... - WordPress.com", "url": "https://bestiariusz.wordpress.com/2018/05/01/sad-nad-goya/", "desc": " May 1, 2018  \u00b7  Ten obraz oraz seria grafik \u201eOkrucie\u0144stwa wojny\u201d zainspirowa\u0142y Jacka Kaczmarskiego do napisania tego utworu: Korsykanin zmywa z tron\u00f3w. "}, {"title": "Nowo\u015b\u0107 na rynku wydawniczym. Lekcja historii Jacka ...", "url": "https://ustka.naszemiasto.pl/nowosc-na-rynku-wydawniczym-lekcja-historii-jacka/ar/c13-1188329", "desc": " Publikacj\u0119, podzielon\u0105 na dwie cz\u0119\u015bci: Polskie muzeum i Muzea \u015bwiata, wie\u0144czy epilog, w kt\u00f3rym znalaz\u0142 si\u0119 wiersz Jacka Kaczmarskiego S\u0105d nad Goy\u0105 oraz osiem\u00a0... "}, {"title": "Francisco Goya \u2013 \u201ePies\u201d \u2013 analiza i interpretacja obrazu - ArtWitryna", "url": "https://artwitryna.pl/francisco-goia-pies-analiza-i-interpretacja-dziela/", "desc": " Oct 22, 2024  \u00b7  \"Pies\" Francisko Goi to jeden z najbardziej znanych i zagadkowych obraz\u00f3w Goi. Antonio Saura nazwa\u0142 go najpi\u0119kniejszym obrazem na \u015bwiecie. "}, {"title": "\"Galeria Kaczmarskiego\". Belfer bierze na warsztat piosenki barda ...", "url": "https://dziennikbaltycki.pl/galeria-kaczmarskiego-belfer-bierze-na-warsztat-piosenki-barda-rozmowa/ar/1036999", "desc": " Nov 7, 2013  \u00b7  Ostatnia zwrotka piosenki \"S\u0105d nad Goy\u0105\" Kaczmarskiego brzmi tak: \"Szatan si\u0119 ze \u015bmiechu trz\u0119sie,/ Zapluwaj\u0105 si\u0119 staruchy;/ Goya my\u015bli\u00a0... "}, {"title": "Ale \u017ar\u00f3d\u0142o wci\u0105\u017c bije\u2026 - www.kaczmarski.art.pl", "url": "https://www.kaczmarski.art.pl/tworczosc/spiewniki-i-tomiki/ale-zrodlo-wciaz-bije/", "desc": " Oct 10, 2017  \u00b7  Zawarto\u015b\u0107 \u00b7 Prapradziadek \u00b7 Wakacyjna przypowie\u015b\u0107 z metafizycznym fina\u0142em \u00b7 Wyznanie Kalifa, czyli o mocy ba\u015bni \u00b7 Ksi\u0119\u017cniczka i Pirat \u00b7 Dwie Ska\u0142y (\u00a0... "}], "co to": [{"title": "S\u0105d nad Goy\u0105 www.kaczmarski.art.pl", "url": "https://www.kaczmarski.art.pl/tworczosc/wiersze/sad-nad-goya/", "desc": " Oct 10, 2017  \u00b7  Zapowied\u017a do utworu z albumu Dwie ska\u0142y. Pozostaj\u0105c w tematyce europejskiej, czyli apokaliptycznej, piosenka pod tytu\u0142em \u201eS\u0105d nad Goy\u0105\u201d. Pr\u00f3ba\u00a0... "}, {"title": "S\u0105d nad Goy\u0105! - Bestiariusz kulturalny... - WordPress.com", "url": "https://bestiariusz.wordpress.com/2018/05/01/sad-nad-goya/", "desc": " May 1, 2018  \u00b7  Ten obraz oraz seria grafik \u201eOkrucie\u0144stwa wojny\u201d zainspirowa\u0142y Jacka Kaczmarskiego do napisania tego utworu: Korsykanin zmywa z tron\u00f3w. "}, {"title": "Jacek Kaczmarski - \"S\u0105d nad Goy\u0105\" - YouTube", "url": "https://www.youtube.com/watch?v=gqWAOAM0wOA", "desc": " Jun 5, 2016  \u00b7  Jacek Kaczmarski - \"S\u0105d nad Goy\u0105\" \u00b7 Comments22. Grafzero. Osobie, kt\u00f3ra da\u0142a dislike chyba ci\u0119\u017car j\u0105der popl\u0105ta\u0142 krok... 4:11 \u00b7 Go to channel\u00a0... "}, {"title": "S\u0105d nad Goy\u0105 - tekst i akordy - Piosenka z tekstem", "url": "https://www.piosenkaztekstem.pl/opracowanie/jacek-kaczmarski-sad-nad-goya/", "desc": " Apr 6, 2012  \u00b7  Utw\u00f3r jest pr\u00f3b\u0105 zbiorczego spojrzenia na tw\u00f3rczo\u015b\u0107 i \u017cyciorys \u017cyj\u0105cego w latach 1746\u20131828 wybitnego hiszpa\u0144skiego malarza i grafika \u2013 Francisca\u00a0... "}, {"title": "S\u0105d nad Goy\u0105 - Konfrontacje Teatralne", "url": "https://konfrontacje.pl/sad-nad-goya/", "desc": " Mar 20, 2023  \u00b7  Cieknie si\u0142a, up\u00f3r, pycha, Strach i mi\u0142o\u015b\u0107 na poduchy; Ze staro\u015bci G\u0142uchy zdycha, Osiemdziesi\u0105t lat \u017cy\u0142 G\u0142uchy. Duchy, zjawy i upiory. K\u0142\u00f3c\u0105 si\u0119\u00a0... "}, {"title": "KONTAMINACJA MALARSKA NA PRZYK\u0141ADZIE S\u0104DU NAD GOY\u0104 ...", "url": "http://cejsh.icm.edu.pl/cejsh/element/bwmeta1.element.desklight-f31d87be-4eae-4363-8846-6c2329d8bcb5", "desc": " KONTAMINACJA MALARSKA NA PRZYK\u0141ADZIE S\u0104DU NAD GOY\u0104 JACKA KACZMARSKIEGO. Authors. G\u0119bski \u0141ukasz. Title variants. EN. S\u0105d nad Goy\u0105 (The Judgment of Goya) by Jacek\u00a0... "}]}, "yt_search": [{"url": "https://www.youtube.com/watch?v=gqWAOAM0wOA", "title": "Jacek Kaczmarski - \"S\u0105d nad Goy\u0105\" - YouTube"}, {"url": "https://www.youtube.com/watch?v=SDfEbp8iFgs", "title": "Jacek Kaczmarski- S\u0105d nad Goy\u0105 - YouTube"}, {"url": "https://www.youtube.com/watch?v=T0d4qeOLano", "title": "Jacek Kaczmarski - S\u0105d nad Goy\u0105 | Tekst - YouTube"}], "rating": "Big poem. Talk of deaf man die. Many thing happen around, but he no hear. He see much, though. See girl, see fight, see bad thing, animal thing. Poem repeat, deaf man die, smell bad. Talk of ghost, take body. Big words, hard understand. Sun see all, dog sad. Poem end, say Goya, painter I think, lucky. He deaf, so no hear bad poem talk? Poem make head spin, but some picture strong. 5/10.\n"}, "id": "583", "special": true}