{"name": "Marcin Luter", "link": "https://www.kaczmarski.art.pl/tworczosc/wiersze/marcin-luter/", "year": "5.12.1991", "text": "W zamku Wartburg, na stromym urwisku\n(Te niemieckie przepa\u015bcie i szczyty)\nWbrew mej woli, a gwoli ucisku\nWyniesiony pod boskie b\u0142\u0119kity\nPismo \u015bwi\u0119te z wszechw\u0142adnej \u0142aciny\nNa sw\u00f3j w\u0142asny j\u0119zyk przek\u0142adam:\nO\u017cywaj\u0105 po wiekach\nDawne cuda i czyny,\nMatk\u0105 Ewa zn\u00f3w, Ojcem zn\u00f3w \u2013 Adam.\nBli\u017anim jest mi tragiczny Abraham\nGdy po\u015bwi\u0119ci\u0107 ma syna w ofierze;\nWidz\u0119 ogie\u0144 na Sodomy dachach,\nGdzie zw\u0119glaj\u0105 si\u0119 grzeszni w niewierze.\nBezmiar winy i kary surowo\u015b\u0107\nBrzmi\u0105 prawdziwie w mym szorstkim j\u0119zyku.\nNa pocz\u0105tku jest s\u0142owo,\nI okrutnie brzmi s\u0142owo,\nAle sp\u00f3jrz wok\u00f3\u0142 siebie, krytyku!\nGrzechy Rzym za got\u00f3wk\u0119 odpuszcza,\nLecz w wojennej si\u0119 nurza rozkoszy.\nPapie\u017c w zbroi, w ub\u00f3stwie tkwi t\u0142uszcza,\nZ kt\u00f3rej groszy katedry si\u0119 wznosi.\nW nawach katedr transakcje wszeteczne,\nKsi\u0105dz spowiednik rozgrzesza za bilon.\nTak jest, by\u0142o i b\u0119dzie,\nZ\u0142o i dobro jest wieczne,\nLecz nie mo\u017ce by\u0107 wieczny Babilon.\nZ tym wi\u0119c walcz\u0119 ja, mnich Augustianin,\nMoralno\u015bci teolog \u2013 to przytyk,\nBo w stolicy wo\u0142aj\u0105 \u2013 poganin!\nReformator, heretyk, polityk!\nTak, papiesk\u0105 ja bull\u0119 spali\u0142em,\nLecz szukajcie miast, kt\u00f3re on spali\u0142!\nJa na wrotach ko\u015bcielnych\nTezy swoje przybi\u0142em,\nOn mnie wykl\u0105\u0142, a mnisi \u015bpiewali.\nS\u0142owa pal\u0105, wi\u0119c pali si\u0119 s\u0142owa:\nNikt o tre\u015bci popio\u0142\u00f3w nie pyta.\nAle moja ze Stw\u00f3rc\u0105 rozmowa\nJak Syn Jego \u2013 do drzewa przybita!\nNiech si\u0119 gorszy pra\u0142acia elita,\nNiech si\u0119 w m\u0119kach \u015bwiat tworzy od nowa!\nLecz niech czyta, kto umie,\nNiech nauczy si\u0119 czyta\u0107!\nNiech powraca \u2013 do S\u0142owa!\n", "special_attrs": {"search": {"wiadomo\u015bci": [{"title": "\u015aladami zakonnika, kt\u00f3ry wstrz\u0105sn\u0105\u0142 \u015bwiatem - Wiadomo\u015bci Onet", "url": "https://wiadomosci.onet.pl/swiat/wielki-reformator-kosciola-marcin-luter-nie-chcial-sluzyc-nikomu-procz-boga/nyvbhfk", "desc": " Feb 7, 2017  \u00b7  W Eisleben, gdzie w 1483 r. urodzi\u0142 si\u0119, a w 1546 r. zmar\u0142 Marcin Luter, zaledwie 7 proc. mieszka\u0144c\u00f3w nale\u017cy do wsp\u00f3lnoty protestanckiej. W\u00a0... "}, {"title": "Marcin Luter. Wielki reformator Ko\u015bcio\u0142a - Historia - PR24.PL", "url": "https://polskieradio24.pl/artykul/714921,marcin-luter-wielki-reformator-kosciola", "desc": " Oct 31, 2023  \u00b7  Marcin Luter by\u0142 pocz\u0105tkowo niemieckim mnichem i teologiem. Jego idee zmieni\u0142y nie tylko histori\u0119 Ko\u015bcio\u0142a, ale powa\u017cnie wp\u0142yn\u0119\u0142y na dzieje\u00a0... "}, {"title": "Marcin Luter i pocz\u0105tki reformacji (Niemcy, Europa)", "url": "https://www.reformacja-pomorze.pl/historia/marcin-luter-i-poczatki-reformacji-niemcy-europa/", "desc": " 31 pa\u017adziernika 1517 roku augustia\u0144ski mnich i profesor teologii Marcin Luter (1483\u20131546), zgodnie z \u00f3wczesnym zwyczajem, umie\u015bci\u0142 na drzwiach zamkowego w\u00a0... "}, {"title": "Marcin Luter \u2013 Wikipedia, wolna encyklopedia", "url": "https://pl.wikipedia.org/wiki/Marcin_Luter", "desc": " Martin Luther; ur. 10 listopada 1483 w Eisleben, zm. 18 lutego 1546 tam\u017ce) \u2013 niemiecki duchowny chrze\u015bcija\u0144ski i t\u0142umacz, doktor teologii. Zainicjowa\u0142\u00a0... "}, {"title": "Marcin Luter - Wiadomo\u015bci Onet", "url": "https://wiadomosci.onet.pl/marcin-luter-postac-historyczna", "desc": " Papie\u017c Franciszek: nale\u017cy uzna\u0107 to, co by\u0142o pozytywne w reformie Marcina Lutra Religia, 8 lat temu. \u015aladami zakonnika, kt\u00f3ry wstrz\u0105sn\u0105\u0142 \u015bwiatem premium. "}, {"title": "Marcin Luter: najwa\u017cniejsze informacje | Tygodnik Powszechny", "url": "https://www.tygodnikpowszechny.pl/marcin-luter-14456", "desc": " Noworoczne or\u0119dzie papie\u017ca: lud Bo\u017cy, kobiety i Luter \u00b7 Edward Augustyn ; Dlaczego Luter zapu\u015bci\u0142 brod\u0119, czyli co si\u0119 wydarzy\u0142o na zamku Wartburg \u00b7 Maciej M\u00fcller. "}], "co to": [{"title": "Marcin Luter \u2013 Wikipedia, wolna encyklopedia", "url": "https://pl.wikipedia.org/wiki/Marcin_Luter", "desc": " Martin Luther; ur. 10 listopada 1483 w Eisleben, zm. 18 lutego 1546 tam\u017ce) \u2013 niemiecki duchowny chrze\u015bcija\u0144ski i t\u0142umacz, doktor teologii. Zainicjowa\u0142\u00a0... "}, {"title": "", "url": "https://en.wikipedia.org/wiki/Martin_Luther", "desc": " Martin Luther OSA was a German priest, theologian, author, hymnwriter, professor, and Augustinian friar. Luther was the seminal figure of the Protestant Reformation, and his theological beliefs form the basis of Lutheranism. He is widely regarded...   Wikipedia "}, {"title": "\u017byciorys Marcina Lutra - Luter.pl", "url": "https://www.luter.pl/2018/12/zyciorys-marcina-lutra/", "desc": " \u017byciorys Marcina Lutra. Ojciec Reformacji urodzi\u0142 si\u0119 10 listopada 1483 r. w mie\u015bcie Eisleben, w hrabstwie Mansfeld. W latach 1498\u20131501 ucz\u0119szcza\u0142 do szko\u0142y\u00a0... "}, {"title": "Marcin Luter. Wielki reformator Ko\u015bcio\u0142a - Historia - PR24.PL", "url": "https://polskieradio24.pl/artykul/714921,marcin-luter-wielki-reformator-kosciola", "desc": " Oct 31, 2023  \u00b7  Marcin Luter by\u0142 pocz\u0105tkowo niemieckim mnichem i teologiem. Jego idee zmieni\u0142y nie tylko histori\u0119 Ko\u015bcio\u0142a, ale powa\u017cnie wp\u0142yn\u0119\u0142y na dzieje\u00a0... "}, {"title": "Luter Marcin, Encyklopedia PWN: \u017ar\u00f3d\u0142o wiarygodnej i rzetelnej ...", "url": "https://encyklopedia.pwn.pl/haslo/Luter-Marcin;3934585.html", "desc": " , ur. 10 XI 1483, Eisleben, zm. 18 II 1546, tam\u017ce,. niemiecki teolog i reformator religijny, zwany ojcem reformacji, tw\u00f3rca luteranizmu. "}, {"title": "MARCIN LUTER I POCZ\u0104TKI REFORMACJI (NIEMCY, EUROPA)", "url": "https://sopot.luteranie.pl/historia/marcin-luter-i-poczatki-reformacji-niemcy-europa/", "desc": " 31 pa\u017adziernika 1517 roku augustia\u0144ski mnich i profesor teologii Marcin Luter (1483\u20131546), zgodnie z \u00f3wczesnym zwyczajem, umie\u015bci\u0142 na drzwiach zamkowego w\u00a0... "}]}, "yt_search": [{"url": "https://www.youtube.com/watch?v=OkjG7IEzXOs", "title": "Jacek Kaczmarski - Marcin Luter - YouTube"}, {"url": "https://www.youtube.com/watch?v=C97t32u2j3g", "title": "Marcin Luter - YouTube"}, {"url": "https://www.youtube.com/watch?v=GrofsFpKtHc", "title": "Marcin Luter - YouTube"}], "rating": "Big rock words tell story. Man in tall rock house, write new words. Change big holy words to words everyone know. Talk about old stories, sad man kill son, fire burn bad place. Big leader in shiny clothes, take money, make big pretty house. Good and bad always there, like sun and moon. Man fight bad with words, like spear. Burn paper, but words still there, like fire smoke. Words hurt, like nail in wood. Want make world good, make people read. Want people go back to first word. Poem good, make think. 8/10.\n"}, "id": "275", "special": true}