{"name": "Wizyta w PRL na zaproszenie rzecznika rz\u0105du", "link": "https://www.kaczmarski.art.pl/tworczosc/wiersze/wizyta-w-prl-na-zaproszenie-rzecznika-rzadu/", "year": "4.1988", "text": "Pojecha\u0142em na wakacje do Warszawy,\nPrzecie\u017c rzecznik rz\u0105du sam zaprosi\u0142 mnie;\n\u201ePojed\u017a, sprawd\u017a, za tob\u0105 ruszy kto ciekawy\u201d \u2013\nPowiedzieli mi koledzy z RWE.\nWsiad\u0142em w poci\u0105g bez namys\u0142u, bez gitary,\nBo gitara to jest bro\u0144 \u2013 to ka\u017cdy wie;\nNa granicach mnie celnicy nie sprawdzali,\nJu\u017c wiedzieli o mnie nawet w NRD.\nA w Warszawie ju\u017c czekali na peronie\nPrzyjaciele, wielbiciele, cz\u0142onek w\u0142adz;\nDawna mi\u0142o\u015b\u0107 bukiet mi wcisn\u0119\u0142a w d\u0142onie,\nSzepcz\u0105c: \u201eDobrze ci\u0119 zobaczy\u0107 jeszcze raz\u201d.\nOp\u0142acili pok\u00f3j mi w hotelu \u201eForum\u201d,\nBym realia kraju skonfrontowa\u0107 m\u00f3g\u0142;\nPok\u00f3j z kolorowym by\u0142 telewizorem\nOraz z barkiem, w kt\u00f3rym trunk\u00f3w by\u0142o w br\u00f3d.\nR\u0119ce my\u0142em w w\u00f3dce, za to twarz w szampanie,\nBowiem wody w kranie raczej by\u0142o brak;\nWoda by\u0142a za to w mleku na \u015bniadanie,\nCo mu nadawa\u0142o niezr\u00f3wnany smak.\nObiad zjad\u0142em w towarzystwie opozycji,\nKa\u017cdy m\u00f3wi\u0142 mi swobodnie to i sio;\nW niespe\u0142nionych wir wpl\u0105ta\u0142em si\u0119 ambicji,\nKt\u00f3re poci\u0105ga\u0142y ca\u0142y kraj na dno.\nOdwiedzaj\u0105c wi\u0119c ko\u015bcio\u0142y i cmentarze,\nNie wzruszy\u0142em si\u0119 widokiem p\u0142owych flag;\nI na Pradze, w ulubionym kiedy\u015b barze,\nSetka czystej smakowa\u0142a ju\u017c nie tak.\nZobaczy\u0142em te\u017c, jak metro si\u0119 buduje,\nBohatersko dr\u0105\u017c\u0105c miasto wszerz i wzd\u0142u\u017c;\nNie ma co, Warszawa wreszcie wstaje z ruin\nI stolicy europejsko\u015b\u0107 jest tu\u017c tu\u017c.\nCa\u0142y czas towarzyszy\u0142o mi trzech pan\u00f3w,\nCo sprawdzali w ka\u017cdym miejscu ka\u017cdy k\u0105t;\nPrzecie\u017c gdybym pod samoch\u00f3d wpad\u0142 nad ranem,\nZa prowokacj\u0119 wina spad\u0142aby na rz\u0105d.\nDawna mi\u0142o\u015b\u0107 umila\u0142a wolne chwile,\nM\u00f3wi\u0105c: \u201eGdyby\u015b zosta\u0142, to cofniemy czas\u201d;\nLecz, niestety, nie wiem czemu \u2013 ni przez chwil\u0119\nNie my\u015bla\u0142em, \u017ceby zacz\u0105\u0107 jeszcze raz.\nW telewizji, w radiu sz\u0142y piosenki moje\nI w po\u015bpiechu wyt\u0142oczono kilka p\u0142yt;\nWydawnictwa otwiera\u0142y swe podwoje,\nO przesz\u0142o\u015bci ze mn\u0105 nie rozmawia\u0142 nikt.\nWreszcie, \u017ceby ju\u017c do ko\u0144ca wbi\u0107 mnie w dum\u0119,\nW jakim\u015b klubie, gdzie wst\u0105pi\u0142em jako go\u015b\u0107,\nZ t\u0142umu kto\u015b do r\u0119ki wsun\u0105\u0142 mi instrument\nI krzykn\u0119li wszyscy, bym za\u015bpiewa\u0142 co\u015b.\nW nag\u0142ej ciszy \u2013 my\u015bl\u0105c, jaka by piosenka\nPasowa\u0142a, \u017ceby ten zako\u0144czy\u0107 pic \u2013\nZrozumia\u0142em, \u017ce ju\u017c \u017cadnej nie pami\u0119tam\nI \u017ce nie mam im do powiedzenia nic.\nStrach ogarn\u0105\u0142 mnie i wstyd gor\u0105c\u0105 par\u0105\nWobec tych, co ju\u017c nie wiedz\u0105, co to tlen;\nI zbudzi\u0142em si\u0119 w ogrodzie nad Izar\u0105\nW g\u0142\u0119bokiej uldze, \u017ce to by\u0142 jedynie sen\u2026\n", "special_attrs": {"search": {"wiadomo\u015bci": [{"title": "Wizyta w PRL na zaproszenie rzecznika rz\u0105du www.kaczmarski.art.pl", "url": "https://www.kaczmarski.art.pl/tworczosc/wiersze/wizyta-w-prl-na-zaproszenie-rzecznika-rzadu/", "desc": " Oct 10, 2017  \u00b7  Pojecha\u0142em na wakacje do Warszawy, Przecie\u017c rzecznik rz\u0105du sam zaprosi\u0142 mnie; \u201ePojed\u017a, sprawd\u017a, za tob\u0105 ruszy kto ciekawy\u201d \u2013 "}, {"title": "Jacek Kaczmarski - \"Wizyta w PRL na zaproszenie rzecznika rz\u0105du\"", "url": "https://www.youtube.com/watch?v=VXu08Dgaxno", "desc": " Jun 13, 2016  \u00b7  Jacek Kaczmarski - \"Wizyta w PRL na zaproszenie rzecznika rz\u0105du\" \u00b7 Comments39. "}, {"title": "Wizyta w PRL na zaproszenie rzecznika rz\u0105du - tekst i akordy", "url": "https://www.piosenkaztekstem.pl/opracowanie/jacek-kaczmarski-wizyta-w-prl-na-zaproszenie-rzecznika-rzadu/", "desc": " Aug 4, 2018  \u00b7  I stolicy europejsko\u015b\u0107 jest tu\u017c tu\u017c. Za prowokacj\u0119 wina spad\u0142aby na rz\u0105d. Nie my\u015bla\u0142em, \u017ceby zacz\u0105\u0107 jeszcze raz. O przesz\u0142o\u015bci ze mn\u0105 nie\u00a0... "}, {"title": "Wizyta w PRL na zaproszenie rzecznika rz\u0105du - YouTube", "url": "https://www.youtube.com/watch?v=MSAv1Gc9Y3c", "desc": " Nov 16, 2024  \u00b7  Tytu\u0142: Wizyta w PRL na zaproszenie rzecznika rz\u0105du Wykonawca: Jacek Kaczmarski Album: Suplement Rok wydania: 2006 Tekst: Pojecha\u0142em na\u00a0... "}, {"title": "XVI Przegl\u0105d Tw\u00f3rczo\u015bci Jacka Kaczmarskiego i obchody rocznicy ...", "url": "https://echodnia.eu/swietokrzyskie/xvi-przeglad-tworczosci-jacka-kaczmarskiego-i-obchody-rocznicy-wprowadzenia-stanu-wojennego-w-kazimierzy-wielkiej-zdjecia/ar/c1-14653183", "desc": " Dec 13, 2019  \u00b7  Drugie miejsce, za recytacj\u0119 wiersza \"Wizyta w PRL na zaproszenie rzecznika rz\u0105du\", zdoby\u0142 Marcin Nawrot - ucze\u0144 kazimierskiego Liceum\u00a0... "}, {"title": "Aby Polska ros\u0142a w si\u0142\u0119, a ludzie \u017cyli dostatniej\u2026\u00ab. PRL w latach ...", "url": "https://ipn.gov.pl/pl/aktualnosci/36775,Ogolnopolska-konferencja-naukowa-Aby-Polska-rosla-w-sile-a-ludzie-zyli-dostatnie.html", "desc": " Konferencja b\u0119dzie wi\u0119c naukow\u0105 weryfikacj\u0105 potocznych i powszechnych spo\u0142ecznie opinii na temat PRL w latach 1970\u20131975. * * *. Oddzia\u0142 IPN w Rzeszowie\u00a0... "}], "co to": [{"title": "Wizyta w PRL na zaproszenie rzecznika rz\u0105du www.kaczmarski.art.pl", "url": "https://www.kaczmarski.art.pl/tworczosc/wiersze/wizyta-w-prl-na-zaproszenie-rzecznika-rzadu/", "desc": " Oct 10, 2017  \u00b7  Pojecha\u0142em na wakacje do Warszawy, Przecie\u017c rzecznik rz\u0105du sam zaprosi\u0142 mnie; \u201ePojed\u017a, sprawd\u017a, za tob\u0105 ruszy kto ciekawy\u201d \u2013 "}, {"title": "Jacek Kaczmarski - \"Wizyta w PRL na zaproszenie rzecznika rz\u0105du\"", "url": "https://www.youtube.com/watch?v=VXu08Dgaxno", "desc": " Jun 13, 2016  \u00b7  Jacek Kaczmarski - \"Wizyta w PRL na zaproszenie rzecznika rz\u0105du\" \u00b7 Comments39. Kocio\u0142ek Absurdu. Dzi\u0119kuj\u0119 za wrzucenie tej piosenki, wcze\u015bniej\u00a0... "}, {"title": "Wizyta w PRL na zaproszenie rzecznika rz\u0105du - YouTube", "url": "https://www.youtube.com/watch?v=MSAv1Gc9Y3c", "desc": " Nov 16, 2024  \u00b7  Tytu\u0142: Wizyta w PRL na zaproszenie rzecznika rz\u0105du Wykonawca: Jacek Kaczmarski Album: Suplement Rok wydania: 2006 Tekst: Pojecha\u0142em na\u00a0... "}, {"title": "Wizyta w PRL na zaproszenie rzecznika rz\u0105du - tekst i akordy", "url": "https://www.piosenkaztekstem.pl/opracowanie/jacek-kaczmarski-wizyta-w-prl-na-zaproszenie-rzecznika-rzadu/", "desc": " Aug 4, 2018  \u00b7  Wizyta w PRL na zaproszenie rzecznika rz\u0105du \u00b7 Tekst: \u00b7 Muzyka: \u00b7 Wykonanie: Jacek Kaczmarski. Kapodaster: III. Pojecha\u0142em na wakacje do Warszawy\u00a0... "}, {"title": "", "url": "/search?num=8", "desc": " Artist "}, {"title": "Wizyta w PRL na zaproszenie rzecznika rz\u0105du - Utwory", "url": "https://www.bibliotekapiosenki.pl/utwory/Wizyta_w_PRL_na_zaproszenie_rzecznika_rzadu/powiazania", "desc": " Wizyta w PRL na zaproszenie rzecznika rz\u0105du \u00b7 Wykonawca wg wydawcy \u00b7 Tytu\u0142 \u00b7 Wydawca \u00b7 Rok wydania \u00b7 No\u015bnik \u00b7 Czas trwania. Strza\u0142ka. Kaczmarski Jacek. "}]}, "yt_search": [{"url": "https://www.youtube.com/watch?v=VXu08Dgaxno", "title": "Jacek Kaczmarski - \"Wizyta w PRL na zaproszenie rzecznika rz\u0105du\" - YouTube"}, {"url": "https://www.youtube.com/watch?v=MSAv1Gc9Y3c", "title": "Wizyta w PRL na zaproszenie rzecznika rz\u0105du - Jacek Kaczmarski TEKST - YouTube"}, {"url": "https://www.youtube.com/watch?v=wwj_Yg-aqVg", "title": "\"Wizyta w PRL na zaproszenie rzecznika rz\u0105du vel sen z Monachium\" - YouTube"}], "rating": "Ugh, poem BAD. Long words, make head hurt. Where fire? Where hunt? Talk about... *Warsaw*? What Warsaw? Sound like noisy bird.\n\nPoem talk about train, no mammoth. Talk about... room? Room with... drink? Drink not in river or rain. Stupid!\n\nPoem talk about people, too many people. Not tribe. Talk about... singing? Why sing? No danger, no food.\n\nPoem say singer forget song. Good! Song bad. All poem bad! Wake up, no Warsaw. Good.\n\nWhat use colorful box in room? Where spear? Where skin? What this \"government\"? No understand. Too many things, not simple. No mammoth, boring people.\n\nWater in milk at break time? Why? Water must be clear. No understand, poem make noises no meaning.\n\nAlso who put drink on face? Face for warpaint.\n\nSinger also meet many not needed people. Waste of time.\n\nPoem talk, talk, talk... no do. Ugh. Make happy poem end. Only good.\n\nPoem 0/10. No mammoth.\n"}, "id": "642", "special": true}