{"name": "Przepowiednia", "link": "https://www.kaczmarski.art.pl/tworczosc/wiersze/przepowiednia/", "year": "1978", "text": "Miejsca na wie\u0144ce nie wystarczy\nNa wst\u0119gach: \u201eOgarowi \u2013 sfora\u201d\nWerbel nad grobem gra otwartym\nI to jest ta okropna pora\nGdy pies co zdech\u0142 wci\u0105\u017c jeszcze warczy\nGrzebcie go grzebcie go z honorami\nKt\u00f3re wam z pysk\u00f3w \u015blin\u0105 p\u0142yn\u0105\nP\u00f3jdziecie gania\u0107 za sukami\nMogi\u0142\u0119 zacznie czu\u0107 padlin\u0105\nB\u0119dziemy pyta\u0107 o przyczyn\u0119\nI po\u017c\u0105dliwie w\u0119szy\u0107 zmiany\nNie wiatr je niesie rwijcie smycze\nRozw\u0142\u00f3czcie \u015bcierwo niedogni\u0142e\nS\u0142uchajcie swoich nienasyce\u0144\nKto ma z nich czerpa\u0107 wasz\u0105 si\u0142\u0119\nWalczcie o ko\u015bci i samice\nB\u0119d\u0105 l\u015bni\u0107 wasze pi\u0119kne m\u0105dre\nPyski otwarte tryumfem syte\nKto chce niech wok\u00f3\u0142 si\u0119 rozgl\u0105da\nWsz\u0119dzie sw\u00f3j zapach wyw\u0119szycie\nJa tylko wyj\u0105c do ksi\u0119\u017cyca\nZn\u00f3w b\u0119d\u0119 czeka\u0142 i po\u017c\u0105da\u0142\n", "special_attrs": {}, "id": "485", "special": false}