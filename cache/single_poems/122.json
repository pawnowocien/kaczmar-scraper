{"name": "Do muzy suplikacja przy ostrzeniu pi\u00f3ra", "link": "https://www.kaczmarski.art.pl/tworczosc/wiersze/do-muzy-suplikacja-przy-ostrzeniu-piora/", "year": "3.2.1993", "text": "Obdaruj, Muzo, Twego ucznia\nCzarem wieczornej kurtyzany,\nA\u017cebym mia\u0142, nim zabrzmi jutrznia\nKszta\u0142t Twej bytno\u015bci zapisany.\nWargom mym podaj pier\u015b kokoty,\nJak\u0105 \u015bni wi\u0119zie\u0144 w kazamatach\nI biodra w takie wpraw obroty\nBym do roboty r\u0119ce zatar\u0142.\nNie oddaj mi si\u0119 bez przekory,\nPodra\u017cnij mnie, lecz nie za d\u0142ugo,\n\u017beby zbyt \u0142atwo me utwory\nPrzedwczesn\u0105 nie trysn\u0119\u0142y strug\u0105.\nNiechaj ch\u0142opi\u0119ca w nich nerwowo\u015b\u0107\nDr\u017cy z niepewno\u015bci i pragnienia,\nNiech z trudem si\u0119 dobywa s\u0142owo\nOpisuj\u0105ce j\u0119k spe\u0142nienia.\nZ g\u0119si sarmackiej moje pi\u00f3ro,\nKt\u00f3re \u0142aci\u0144sk\u0105 \u017c\u0105dz\u0105 ostrz\u0119.\nOcieka t\u0142uszczem, pachnie sk\u00f3r\u0105\nI pryska, kiedy si\u0119 rozz\u0142oszcz\u0119.\nInkaust z krwi i okowity,\nZ patoki z\u0142o\u015bci, z pieszczot kropel\nTylko przy tobie z pi\u00f3rem z\u017cyty\nNie \u015bcina si\u0119 w ja\u0142owy sopel.\nC\u00f3rk\u0105 pami\u0119ci jeste\u015b \u2013 wiem ja,\nA tyle wierszy si\u0119 pami\u0119ta,\n\u017be krzykn\u0105 zaraz m\u0105dre gremia\nKt\u00f3ra sk\u0105d fraza jest \u015bci\u0105gni\u0119ta.\nLecz chocia\u017c tylu wielkich zna\u0142a\u015b\nUpodobania i zachcianki \u2013\nMo\u017ce i ja z Twojego cia\u0142a\nDob\u0119d\u0119 szczery dreszcz kochanki.\nTylko si\u0119 pierwszy raz daj obj\u0105\u0107\nA niech ju\u017c sobie krytyk kracze!\nCho\u0107 mnodzy wci\u0105\u017c to z Tob\u0105 robi\u0105 \u2013\nWszak ka\u017cdy robi to \u2013 inaczej\u2026\nTylko si\u0119 pierwszy raz daj obj\u0105\u0107\nA niech ju\u017c sobie krytyk kracze!\nCho\u0107 mnodzy wci\u0105\u017c to z Tob\u0105 robi\u0105,\nDaj wierzy\u0107 \u2013 zrobi\u0119 to inaczej\u2026\n", "special_attrs": {"search": {"wiadomo\u015bci": [{"title": "Do muzy suplikacja przy ostrzeniu pi\u00f3ra www.kaczmarski.art.pl", "url": "https://www.kaczmarski.art.pl/tworczosc/wiersze/do-muzy-suplikacja-przy-ostrzeniu-piora/", "desc": " Oct 10, 2017  \u00b7  Z rozmowy z Ann\u0105 Napi\u00f3rkowsk\u0105 w III Programie Polskiego Radia, w audycji Sekrety - konkrety, wrzesie\u0144 1999. "}, {"title": "Jacek Kaczmarski - \"Do Muzy suplikacja przy ostrzeniu pi\u00f3ra\"", "url": "https://www.youtube.com/watch?v=vNgqxadeJdU", "desc": " Jun 14, 2016  \u00b7  Obdaruj, Muzo, Twego ucznia Czarem wieczornej kurtyzany, A\u017cebym mia\u0142, nim zabrzmi jutrznia Kszta\u0142t Twej bytno\u015bci zapisany. "}, {"title": "Do muzy suplikacja przy ostrzeniu pi\u00f3ra - tekst i akordy", "url": "https://www.piosenkaztekstem.pl/opracowanie/jacek-kaczmarski-do-muzy-suplikacja-przy-ostrzeniu-piora/", "desc": " Oct 2, 2012  \u00b7  Do muzy suplikacja przy ostrzeniu pi\u00f3ra. Tekst: Jacek Kaczmarski. Muzyka: Jacek Kaczmarski. Wykonanie: Jacek Kaczmarski, Zbigniew \u0141api\u0144ski. "}, {"title": "Jacek Kaczmarski - Do muzy suplikacja - YouTube", "url": "https://www.youtube.com/watch?v=E-uP6YYC3Ms", "desc": " Mar 8, 2015  \u00b7  \"Z XVI-wiecznym portretem trumiennym - rozmowa\" i \"Do muzy suplikacja przy ostrzeniu pi\u00f3ra ... Sky News Australia New 1.3M views \u00b7 5\u00a0... "}, {"title": "Do Muzy Suplikacja Przy Ostrzeniu Piora \u2014 Gintrowski, Kaczmarski ...", "url": "https://www.last.fm/pl/music/Gintrowski,+Kaczmarski,+%C5%81api%C5%84ski/Sarmatia/Do+Muzy+Suplikacja+Przy+Ostrzeniu+Piora", "desc": " Jacek Kaczmarski, Przemys\u0142aw Gintrowski i Zbigniew \u0141api\u0144ski - trzech muzyk\u00f3w, kt\u00f3rych debiutem by\u0142 program pt. \"Mury\", drugim albumem by\u0142 \"Raj\". "}, {"title": "[PDF] Kultura Pierwszej Rzeczpospolitej w poezji Jacka Kaczmarskiego", "url": "https://ilij.ujk.edu.pl/wp-content/uploads/tekst.pdf", "desc": " Do muzy suplikacja przy ostrzeniu pi\u00f3ra oparta na koncepcie muzy \u2013 kochanki oraz pe\u0142ne ironii Drzewo genealogiczne. S\u0105 teksty lu\u017ano zwi\u0105zane (b\u0105d\u017a\u00a0... "}], "co to": [{"title": "Do muzy suplikacja przy ostrzeniu pi\u00f3ra www.kaczmarski.art.pl", "url": "https://www.kaczmarski.art.pl/tworczosc/wiersze/do-muzy-suplikacja-przy-ostrzeniu-piora/", "desc": " Oct 10, 2017  \u00b7  Obdaruj, Muzo, Twego ucznia. Czarem wieczornej kurtyzany, A\u017cebym mia\u0142, nim zabrzmi jutrznia. Kszta\u0142t Twej bytno\u015bci zapisany. "}, {"title": "Do muzy suplikacja przy ostrzeniu pi\u00f3ra - tekst i akordy", "url": "https://www.piosenkaztekstem.pl/opracowanie/jacek-kaczmarski-do-muzy-suplikacja-przy-ostrzeniu-piora/", "desc": " Oct 2, 2012  \u00b7  Do muzy suplikacja przy ostrzeniu pi\u00f3ra \u00b7 Tekst: \u00b7 Muzyka: \u00b7 Wykonanie: Jacek Kaczmarski, Zbigniew \u0141api\u0144ski. Kapodaster: II. Obdaruj, Muzo,\u00a0... "}, {"title": "1 Do Muzy suplikacja przy ostrzeniu pi\u00f3ra Jacek Kaczmarski", "url": "https://www.youtube.com/watch?v=ACEKsJkXgjs", "desc": " Mar 12, 2016  \u00b7  This content isn't available. 1 Do Muzy suplikacja przy ostrzeniu pi\u00f3ra Jacek Kaczmarski. 164K views \u00b7 8 years ago ...more. Wszystko i nic. 2.3K. "}, {"title": "[Pomoc] Do Muzy suplikacja przy ostrzeniu pi\u00f3ra", "url": "https://kaczmarski.art.pl/forum/showthread.php?tid=7709", "desc": " Dec 6, 2024  \u00b7  Witam. Chcia\u0142bym si\u0119 zwr\u00f3ci\u0107 do Was o pomoc w interpretacji utworu zamieszczonego w tytule. Jakie by\u0142y inspiracje towarzysz\u0105ce autorowi? "}, {"title": "Do muzy suplikacja przy ostrzeniu pi\u00f3ra (z tekstem) - YouTube", "url": "https://www.youtube.com/watch?v=fJ6Dv9GZ_c4", "desc": " Jun 4, 2023  \u00b7  Utw\u00f3r \u201eDo Muzy suplikacja przy ostrzeniu pi\u00f3ra\u201d (muzyka i s\u0142owa: Jacek Kaczmarski) pochodzi z albumu studyjnego Jacka Kaczmarskiego i\u00a0... "}, {"title": "Do Muzy Suplikacja Przy Ostrzeniu Pi\u00f3ra \u2014 Jacek Kaczmarski | Last ...", "url": "https://www.last.fm/pl/music/Jacek+Kaczmarski/_/Do+Muzy+Suplikacja+Przy+Ostrzeniu+Pi%C3%B3ra", "desc": " Ogl\u0105daj wideo Do Muzy Suplikacja Przy Ostrzeniu Pi\u00f3ra w wykonaniu Jacek Kaczmarski z albumu Sarmatia za darmo, i zobacz grafik\u0119, tekst utworu oraz podobnych\u00a0... "}]}, "yt_search": [{"url": "https://www.youtube.com/watch?v=ACEKsJkXgjs", "title": "1  Do Muzy suplikacja przy ostrzeniu pi\u00f3ra Jacek Kaczmarski - YouTube"}, {"url": "https://www.youtube.com/watch?v=vNgqxadeJdU", "title": "Jacek Kaczmarski - \"Do Muzy suplikacja przy ostrzeniu pi\u00f3ra\" - YouTube"}, {"url": "https://www.youtube.com/watch?v=fJ6Dv9GZ_c4", "title": "01 Kaczmarski, \u0141api\u0144ski - Do muzy suplikacja przy ostrzeniu pi\u00f3ra (z tekstem) - YouTube"}], "rating": "Po"}, "id": "122", "special": true}